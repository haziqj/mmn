Yang        Dimuliakan        Jurutulis:
Mesyuarat Pertama Dari Musim Permesyuaratan Kedua Belas Majlis Mesyuarat Negara  bersidang hari ini 
iaitu hari yang terakhir, hari yang ketiga belas,   Selasa
13     Jamadilakhir     1437   bersamaan
22 Mac 2016, didahului dengan Doa Selamat.

DOA SELAMAT

Doa Selamat dibacakan oleh Yang Dimuliakan Pehin Khatib Dato Paduka Awang Haji Emran bin Haji 
Kunchang (Imam Masjid Omar â€˜Ali Saifuddien).

Yang   Berhormat   Yang Di-Pertua:
    Assalamualaikum Warahmatullahi Taâ€™ala Wabarakatuh. Syukur kita ke hadrat Allah Subhanahu 
Wataâ€™ala, kerana dengan limpah rahmat dan kurnia-Nya jua, kita dapat bersama- sama hadir di 
Mesyuarat Pertama Dari Musim   Permesyuaratan   Kedua   Belas
Majlis Mesyuarat Negara yang bersidang pada hari ini iaitu hari ketiga belas.

Selawat serta salam ke atas junjungan besar kita Saiyidina Muhammad Sallallahu Alaihi Wasallam, 
kaum kerabat, para sahabat serta pengikut- pengikut baginda yang taat lagi setia hingga ke akhir 
zaman.

Ahli-ahli Yang Berhormat. Persidangan sekarang disambung lagi  bagi  Perkara IX iaitu Ucapan-Ucapan 
Penangguhan. Pada sidang yang telah kita adakan  pada   hari   Isnin   semalam,    seramai
19 orang Ahli Yang Berhormat yang membuat kenyataan masing-masing dalam Ucapan-Ucapan Penangguhan 
mereka.

Walau bagaimanapun, di hadapan saya masih lagi ada senarai Ahli Yang Berhormat yang terdiri 
daripada Ahli-ahli Rasmi Kerana Jawatan  yang  suka  untuk membuat kenyataan Ucapan- Ucapan  
Penangguhan  mereka. Sekarang saya persilakan kepada Ahli-ahli Yang Berhormat seterusnya untuk 
membuat Ucapan-Ucapan Penangguhan masing-masing.

Yang Dimuliakan Jurutulis: Ucapan Penangguhan seterusnya yang akan dibuat oleh Yang Berhormat Pehin 
 Orang Kaya Laila Setia Dato Seri Setia Awang Haji Abdul Rahman bin Haji Ibrahim, Menteri di 
Jabatan Perdana Menteri dan Menteri Kewangan II (Kedua).

Yang Berhormat Pehin Orang Kaya Laila Setia Dato Seri Setia Awang Haji Abdul Rahman bin Haji 
Ibrahim, Menteri di Jabatan Perdana Menteri dan Menteri Kewangan II  (Kedua):  Terima  kasih, Yang  
Berhormat  Yang  Di-Pertua. Alhamdulillahi Rabbilâ€™alamin Wassalaatu Wassalaamu â€˜Alaa Asyrafil 
Anbiya Walmursalin Sayyidina Muhammaddin	Waâ€™ala	Alihi Wasahbihi Ajmain. Assalamualaikum 
Warahmatullahi Wabarakatuh dan salam sejahtera.

Yang Berhormat Yang Di-Pertua. Alhamdulillah, kita bersyukur ke hadrat Allah Subhanahu Wataâ€™ala 
kerana dengan izin-Nya jua kita sampai ke sesi menutup Persidangan Majlis Mesyuarat Pertama Dari 
Musim Permesyuaratan Kedua Belas Majlis Mesyuarat Negara Tahun 1437 bersamaan 2016.

Kaola lebih dahulu merakamkan setinggi-tinggi tahniah dan penghargaan kepada Yang Berhormat Yang 
Di-Pertua atas kebijaksanaan Yang Berhormat Yang   Di-Pertua   dengan   jayanya telah memimpin dan 
membantu permesyuaratan ini dengan  penuh lancar lagi sempurna dalam suasana tenang dan harmoni 
terbuka dan saling memahami yang membolehkan Dewan ini berbahas dengan penuh tanggungjawab bagi 
membuahkan outcome yang positif lagi membina.

Ucapan penghargaan juga dirakamkan kepada Yang Dimuliakan Jurutulis, Yang Mulia Timbalan Jurutulis 
dan semua warga  Dewan  Majlis  ini atas kegigihan
mereka dalam membantu melicinkan permesyuaratan di Dewan yang  mulia ini. Penghargaan juga kaola 
ucapkan kepada semua Yang Berhormat Ahli Majlis   Mesyuarat   Negara   kerana telah menyokong dan 
meluluskan pembentangan Rang Undang-Undang Perbekalan tanpa sebarang pindaan terutama dalam 
sama-sama mendukung kerajaan bagi menangani secara berkesan	bagi	memastikan kesejahteraan penduduk 
negara ini akan terus terpelihara.

Sokongan berterusan, makluman balas serta saranan konstruktif daripada Ahli- ahli Yang Berhormat 
adalah sangat- sangat kaola hargai dan sekali lagi diucapkan berbanyak-banyak terima kasih. Apa jua 
saranan  dan  buah  fikiran yang dikongsikan insya-Allah  akan diteliti secara holistik, mendalam 
dan sewajarnya, mengikut keutamaan selaras juga dengan usaha-usaha kita untuk sama-sama mencapai 
negara  yang sustainable dan inclusive.

Ini termasuklah pandangan-pandangan dan cadangan-cadangan yang positif yang khususnya dikemukakan 
bagi Jabatan Perdana Menteri dan Kementerian Kewangan. Ia akan dijadikan sebagai nilai  tambah  dan 
input strategik dalam sebarang pengemaskinian, penelitian dan pengemas dasar strategi yang sedia 
ada terutama dalam menambah baik lagi kualiti dan keberkesanan perkhidmatan kepada orang ramai di 
samping dalam usaha pengukuhan ekonomi negara secara menyeluruh dan cadangan- cadangan   reformasi  
 belanjawan yang

bakal    dilaksanakan    dari    semasa  ke semasa.

Yang Berhormat Yang Di-Pertua dan Ahli-ahli Yang Berhormat. Sebagaimana jua yang pernah kaola 
nyatakan dalam Dewan yang mulia ini Tahun Kewangan 2016/2017 ini merupakan tahun yang paling 
mencabar bagi pengurusan kewangan negara kita, kerana realitinya Belanjawan negara dijangka akan 
berterusan mengalami deficit.

Ke arah bagi memastikan keadaan ini ditangani secara efektif dan terurus kerajaan perlu meneruskan 
dasar fiskal feasibility yang diamalkan dengan merancang langkah-langkah yang fiskal dengan sebaik 
mungkin demi memastikan kesejahteraan rakyat dan penduduk serta ekonomi negara akan terus dapat 
dipelihara bukan sahaja bagi menepati generasi masa kini akan tetapi juga generasi yang akan 
datang, insya- Allah.

Sehubungan dengan itu, kita akan terus memantau perkembangan minyak dunia yang telah menurun secara 
merudum sejak pertengahan tahun 2014.  Sehingga masa ini pun masih rendah dan terus mengalami 
ketidaktentuan atau pun votality yang sukar diramal.

Oleh itu, sebagai langkah beringat-ingat dan berwaspada, jika terdapat  keperluan kerajaan akan 
mengambil langkah-langkah lanjut dalam memastikan perbelanjaan kerajaan akan sentiasa dalam 
kemampuan kewangannya yang sustainable bagi jangka masa panjang supaya kehidupan
rakyat dan penduduk negara ini terutama golongan yang berpendapatan rendah dan yang memerlukan 
akan sentiasa terpelihara.

Yang Berhormat Yang Di-Pertua. Alhamdulillah dan izin Allah Subhannahu Wataâ€™ala dengan kepimpinan 
bijaksana dan berpandangan jauh Kebawah Duli Yang Maha Mulia Paduka Seri Baginda Sultan Haji 
Hassanal Bolkiah Muâ€™izzaddin Waddaulah ibni Al-Marhum Sultan Haji Omar â€˜Ali Saifuddien Saâ€™adul 
Khairi Waddien, Sultan dan Yang Di-Pertuan Negara Brunei Darussalam, dasar fiskal dan feasibility 
fiscal consolidation yang diamalkan secara berterusan selama ini telah membolehkan negara untuk 
meneruskan rancangan dan program pembangunannya walaupun dalam kesederhanaan dan bajet yang lebih 
rendah.

Langkah berhemah ini perlu diteruskan memandangkan realiti semasa yang dialami oleh ekonomi global 
dan negara pada ketika ini. Oleh itu, corak dan keutamaan perbelanjaan perlu rationalise dan 
diseimbangkan bagi memberi laluan kepada program dan perancangan yang menjurus kepada 
mempelbagaikan sumber ekonomi dan memperluaskan asas  pendapatan negara dengan tidak menjejaskan 
kesejahteraan, keperluan dan perkhidmatan yang diberikan kepada rakyat dan penduduk negara ini.

Dalam     erti     kata     lain,     fokus kita perlu ditumpukan kepada memperkembangkan sektor 
perniagaan dan  pelaburan  agar  sektor  swasta  ini

akan menjadi jentera peneraju pertumbuhan ekonomi ataupun engine of economic growth  yang  diharap 
akan dapat menyumbang kepada peningkatan pelaburan modal ataupun capital promotions dan menjana 
lebih banyak peluang pekerjaan yang berkualiti kepada anak-anak tempatan yang pada waktu ini 
peranan ini masih banyak dipikul oleh kerajaan.

Untuk itu, usaha akan terus dipertingkatkan bagi membina asas atau fundamental ekonomi negara yang 
lebih kukuh dan sustainable yang kurang bergantung pada perbelanjaan kerajaan dan sektor minyak dan 
gas. Bagi mencapai matlamat dasar tersebut, kerajaan insya-Allah akan berterusan berusaha 
menyediakan persekitaran atau iklim perniagaan dan pelaburan yang lebih kondusif.

Alhamdulillah, setakat  ini  menerusi  Unit PENGGERAK dan Majlis Tertinggi Wawasan Brunei 2035 yang 
kedua- duanya diterajui oleh Duli Yang Teramat Mulia Paduka Seri Pengiran Muda Mahkota Pengiran 
Muda Haji Al-Muhtadee Billah ibni Kebawah Duli Yang Maha Mulia Paduka Seri Baginda Sultan Haji 
Hassanal Bolkiah Muâ€™izzaddin Waddaulah, Menteri Kanan di Jabatan Perdana Menteri. Organisasi ini 
telah bekerja rapat dengan agensi kerajaan untuk memudah cara aktiviti ekonomi melalui inisiatif 
Ease of Doing Business supaya ia lebih propertumbuhan, probisnes dan propelaburan.

Di samping itu, berbagai-bagai  reformasi      bagi      menggalak     dan
mengukuhkan lagi pertumbuhan sektor swasta terutama pengusaha mikro kecil dan sederhana dan juga 
dalam menarik Pelaburan Langsung Asing (FDI) ke negara ini telah dan berterusan akan dilaksanakan. 
Usaha menarik FDI ini, merupakan salah satu strategi utama kerajaan untuk membangun asas ekonomi 
negara yang lebih kukuh, berdaya maju dan berdaya tahan.

Pelaburan Langsung Asing (FDI) dijangka akan membantu dalam meningkatkan lagi sumbangan kepada 
Keluaran Dalam Negara Kasar (KDNK), di samping memberikan spin off ataupun kesan limpahan yang 
dapat mendukung usaha mempelbagaikan ekonomi negara.

Ini termasuklah dalam membuka lebih banyak peluang yang berkualiti kepada anak-anak tempatan, 
pemindahan teknologi dan kemahiran, membuka peluang perniagaan kepada perusahaan mikro kecil dan 
sederhana, meningkatkan permintaan tempatan, meningkatkan eksport negara, mengenalkan inovasi 
terkini yang dapat dikomersialkan dan lain-lain.

Selain itu, ia juga diharap dapat mengisi jurang  ataupun  gap   yang   timbul dari langkah 
pengawalan perbelanjaan kerajaan melalui peningkatan capital promotion ataupun pelaburan kapital 
dari pihak swasta.

Insya-Allah rakan sejawatan kaola Yang Berhormat Menteri  Tenaga  (Energy) dan Perindustrian di 
Jabatan Perdana Menteri akan menerangkan secara detail

FDI yang telah dan sedang beroperasi  di negara ini nanti.

Yang Berhormat Yang Di-Pertua dan Ahli-ahli Yang Berhormat. Setakat ini inisiatif telah 
dilaksanakan oleh Kerajaan Kebawah Duli Yang Maha Mulia Paduka Seri Baginda Sultan dan Yang  
Di-Pertuan Negara Brunei Darussalam baik dari segi penjimatan perbelanjaan mahupun yang berkaitan 
usaha mempelbagaikan ekonomi negara.

Alhamdulillah, ia menunjukkan pencapaian yang menggalakkan walaupun sebahagian hasil tersebut hanya 
akan dirasai dalam jangka sederhana dan panjang. Namun demikian inisiatif ini hanyalah  sebahagian 
usaha awal untuk menjadikan Negara ini sebagai destinasi bisnes dan pelaburan yang lebih menarik, 
kompetitif dan berdaya maju. Kerajaan insya-Allah akan berterusan memperkenalkan lebih banyak lagi 
perubahan yang akan dapat membantu meningkatkan daya saing negara dan berterusan memelihara 
kestabilan, keamanan dan kemakmuran negara.

Walau bagaimanapun, resepi kejayaan bagi perkara yang kaola nyatakan tadi akan memerlukan kita 
semua selaku rakyat dan penduduk negara ini dalam apa jua peringkat kehidupan untuk bersatu hati, 
bekerja keras dan bersatu padu,   berdiri   teguh    menyokong  dan mendukung dasar-dasar  kerajaan 
di bawah kepimpinan Kebawah  Duli Yang Maha Mulia Paduka Seri Baginda Sultan dan Yang Di-Pertuan 
Negara Brunei    Darussalam   dalam   apa   jua
keadaan, jika kita ingin melihat  reformasi ekonomi ini akan berjaya kita laksanakan.

Sumbangan rakyat sekecil mana pun bentuknya amat bermakna bagi negara dalam mengharungi cabaran 
pada masa ini.      Rakyat    yang    berdiri    teguh di belakang kerajaan akan mampu merubah apa 
jua halangan dan rintangan, berjaya menjadikan cabaran dan peluang keemasan serta mampu 
menghasilkan kreativiti, motivasi, produktiviti dan inovasi yang tinggi.

Kaola bersyukur dan berbangga, sekarang  kita   telah   mempunyai  ramai belia tempatan yang 
sanggup mengharungi cabaran ini dengan melibatkan diri dalam  perniagaan  secara berdikari tanpa 
banyak bergantung harap pada bantuan kerajaan. Usahawan generasi baharu yang bersikap positif dan 
berani meneroka bidang baharu ini, diharap akan menjadi pemangkin lebih ramai  lagi belia lain yang 
akan menceburkan diri dalam alam perniagaan.

Dalam kesempatan ini, kaola juga ingin menyeru kepada peniaga dan pengusaha      yang      
berkecimpung  di negara ini akan dapat memanfaatkan inisiatif kerajaan ini dengan mengambil peluang 
untuk meningkatkan aktiviti perniagaan mereka dan membantu negara dalam menjana lebih banyak 
peluang pekerjaan kepada anak-anak tempatan, menerokai teknologi dan inovasi baharu bagi 
melonjakkan perniagaan mereka ke  peringkat serantau    dan    antarabangsa  supaya

economic fundamental dan asas pendapatan negara akan dapat diperluaskan dan dipelbagaikan insya- 
Allah.

Yang Berhormat Yang Di-Pertua dan Ahli-ahli Yang Berhormat. Alhamdulillah kita amat bersyukur 
kerana dengan kurnia, taufik dan kemurahan Allah Subhanahu Wataâ€™ala serta  dengan berkat kepimpinan 
Kebawah Duli Yang Maha Mulia Paduka Seri Baginda Sultan dan Yang Di-Pertuan Negara Brunei 
Darussalam, rakyat dan penduduk negara ini masih mampu untuk terus menikmati tahap kebajikan dan 
kesejahteraan hidup yang selesa. Titik tolaknya, semua ini dapat kita capai dengan berkat sokongan 
kuat, berterusan dan padu daripada seluruh rakyat dan penduduk di negara ini terhadap semua dasar, 
usaha dan perancangan yang diambil oleh pihak kerajaan selama ini.

Kita penuh yakin, jika kita semua bersatu hati dan bekerjasama menyambut baik dan mendukung  semua 
inisiatif kerajaan ini insya-Allah, kita bukan sahaja akan  dapat menangani cabaran masa kini 
dengan berkesan malahan akan meningkatkan keteguhan ataupun resilient dan dynamism kita dan mampu 
memastikan kesejahteraan yang kita nikmati pada masa ini akan dapat diteruskan bagi generasi yang 
akan datang.

Tanggungjawab ini bukanlah hanya terletak atas bahu kerajaan semata- mata, malahan juga perlu 
dipikul oleh kita  semua  yang  ada  di  Dewan  yang
mulia ini dan juga seluruh rakyat penduduk di negara ini secara kolektif ataupun bersepadu sesuai  
dengan whole of nation approach yang pernah dititahkan oleh Kebawah Duli  Yang Maha Mulia Paduka 
Seri Baginda Sultan dan Yang Di-Pertuan Negara Brunei Darussalam.

Akhir sekali, marilah kita sama-sama menjunjung titah Kebawah Duli Yang Maha Mulia Paduka  Seri  
Baginda  Sultan dan Yang Di-Pertuan Negara Brunei Darussalam supaya menerapkan mindset yang positif 
kepada diri kita sendiri, keluarga, masyarakat dan seluruh rakyat dan penduduk di negara ini.

Pada hemat  kaola,  penghijrahan mindset ini merupakan cabaran yang paling besar kepada kita semua 
selaku Ahli-ahli Majlis Mesyuarat Negara ini kerana penghijrahan kepada minda positif ini hanya 
akan berlaku dan berjaya jika kita sendiri menerima hakikat yang sebenar yang perubahan tersebut 
perlu datang dan bermula dari dalam diri kita sendiri.

Kita berdoa semoga Allah Subhanahu Wataâ€™ala akan mengurniakan petunjuk dan hidayah-Nya membuka 
minda, menyatukan hati dan membimbing kita semua ke arah jalan yang berkebajikan dalam mengharungi 
cabaran ini dengan tabah, ikhlas dan penuh keredaan.

Sekian, Wabillahi Taufik Walhidayah Wassalamualaikum Warahmatullahi Wabarakatuh.  Terima kasih.

Yang Dimuliakan Jurutulis: Ucapan Penangguhan seterusnya akan disampaikan oleh Yang Berhormat 
Menteri Tenaga (Energy) dan Perindustrian di Jabatan Perdana Menteri,  Pehin  Datu  Singamanteri 
Kol.
(B) Dato Seri Setia (Dr.) Awang Haji Mohd. Yasmin bin Haji Umar.

Yang Berhormat Menteri Tenaga (Energy)      dan       Perindustrian di     Jabatan     Perdana     
Menteri:
  Assalamualaikum Warahmatullahi Wabarakatuh. Yang Berhormat Yang Di-Pertua dan Ahli-ahli Yang 
Berhormat. Alhamdulillah, syukur ke hadrat Allah Subhanahu Wataâ€™ala kerana dengan izin dan 
rahmat-Nya jua negara kita terus berada dalam keadaan aman, makmur serta terus membangun di bawah 
pemerintahan dan berkat kepimpinan Kebawah Duli Yang Maha Mulia Paduka Seri Baginda Sultan Haji 
Hassanal Bolkiah  Muâ€™izzaddin Waddaulah ibni Al-Marhum Sultan Haji Omar â€˜Ali Saifuddien Saâ€™adul 
Khairi Waddien,  Sultan   dan   Yang  Di-Pertuan Negara Brunei Darussalam.

Kaola dengan tulus ikhlas merakamkan ucapan terima kasih kepada Ahli-ahli Yang  Berhormat  atas   
keprihatinan dan keikhlasan mereka dalam mengetengahkan isu yang menjadi perhatian dan kepentingan 
rakyat dan penduduk Negara Brunei Darussalam. Dalam perbincangan di Majlis ini, insya-Allah dapat 
membantu dalam memperbaiki dan meningkatkan lagi pentadbiran kerajaan termasuklah jabatan dan 
sektor di bawah kaola.
Kaola ingin menyentuh mengenai isu pekerjaan anak-anak tempatan di sektor minyak    dan    gas.    
Kaola    sekali lagi menekankan bahawa pihak kerajaan akan dengan sedaya upaya mempertahankan job 
security anak- anak tempatan, walau pun  iklim ekonomi pada masa ini setentunya mencabar kerana 
pihak  kerajaan  sangat menitikberatkan perkara ini.

Kaola ingin menyampaikan bahawa pihak kerajaan telah berusaha dengan gigih dengan bermuzakarah dan 
mendengar suara anak-anak  tempatan di beberapa syarikat minyak dan gas untuk melihat realiti yang  
sebenar. Pihak kerajaan telah banyak membantu anak-anak   tempatan   yang    bekerja di 
syarikat-syarikat minyak dan gas secara terbuka mahupun  secara tertutup.

Pihak kerajaan juga membuat penelitian isu pekerjaan anak-anak tempatan secara komprehensif, 
holistik dan menyeluruh serta melibatkan segala pihak dan stakeholder yang berkenaan dan bukan 
mendengar dari satu pihak sahaja. Kaola menyeru jika masih ada isu-isu yang belum diselesaikan 
pihak berkenaan bolehlah berunding dengan abis kaola yang sentiasa mengambil berat tentang perkara 
ini.

Namun demikian, pihak Jabatan Tenaga dan Perindustrian akan terus memantau dan  sentiasa  proaktif  
dalam  perkara ini, misalannya dalam menegaskan konsep role over. Pada masa yang sama, anak-anak 
tempatan disarankan untuk memantapkan prestasi kerja   dan

displin yang baik kerana sememangnya aspek ini asas penting bagi kebertahanan pekerjaan seseorang 
dalam sektor minyak dan gas negara.

Yang Berhormat Yang Di-Pertua dan Ahli-ahli Yang Berhormat. Seperti mana di Dewan yang mulia ini 
yang sudah sedia maklum, penggantungan ekonomi pada sumber minyak dan gas menjadikan ekonomi negara 
mudah terjejas kerana harga minyak yang tidak stabil.

Usaha-usaha dalam mempelbagaikan ekonomi akan diteruskan dan insya- Allah akan diperkembangkan 
melalui proses kajian  Pelaburan  Langsung Asing (FDI) yang baharu dan menyediakan prasarana yang 
kondusif supaya negara dikenali sebagai destinasi yang probisnes, berkonsepkan ekonomi digital dan 
menggalakkan usahawan untuk memajukan bisnesnya melalui inovasi, sebagai hala tuju ekonomi negara 
yang akan datang.

Kaola seterusnya merujuk kepada saranan yang dibuat oleh Yang Berhormat Pehin Kapitan Lela Diraja 
Dato Paduka Awang Goh King Chin pada pagi kelmarin mengenai keberkesanan kerajaan berkaitan dengan 
isu pemilikan tanah yang menjejaskan peluang Pelaburan Langsung Asing (FDI) dalam membuat pelaburan 
di negara ini.

Seperti rakan kaola, Yang Berhormat Menteri di  Jabatan  Perdana  Menteri dan Menteri Kewangan II 
(Kedua), sudah menjelaskan secara terperinci semasa   beliau   membentangkan Rang
Belanjawan bagi Tahun Kewangan 2016/2017 pada minggu lepas, Jawatankuasa Pelaburan  Langsung Asing 
dan Hiliran telah dan sedang merancang dan meneliti strategi dan pelan tindakan yang kompetitif 
termasuklah menyediakan infrastruktur tapak tanah perindustrian yang boleh digunakan untuk membina 
kilang dan tempat perusahaan dengan secepat mungkin. Ianya akan dilengkapi dengan pelbagai 
kemudahan asasi seperti bekalan elektrik, air dan jalan raya.

Alhamdulillah, setakat ini, kaola tidak mendengar sebarang rungutan atau aduan daripada pihak 
Pelabur Asing mengenai isu kemudahan tapak tanah bagi perindustrian. Di samping itu, pihak pelabur 
asing tidak menghadapi sebarang jua masalah untuk memperolehi kemudahan perumahan atau tempat 
kediaman pada kadar yang sangat   kompetitif   dan    berpatutan  di negara ini.

Selain itu, bagi pelabur yang membawa ahli keluarga mereka ke negara ini, mereka telah menikmati 
alam sekitar yang sangat berkualiti, aman dan selamat serta pelbagai kemudahan yang bertaraf 
antarabangsa seperti institusi pengajian tinggi dan sekolah antarabangsa yang telah mendapat pujian 
dan pengiktirafan antarabangsa.

Alhamdulillah, kita telah  melihat semakin banyak pelabur asing yang telah melabur dan memulakan 
perusahaan mereka. Izinkan kaola memberi kenyataan tentang syarikat pelabur asing yang sedang 
beroperasi di

Negara Brunei Darussalam pada masa ini iaitu Simpor Pharma, CAE MPTC Brunei Sdn. Bhd., Gold Coin, 
Brunei Methanol Company Sdn. Bhd., Golden Corporation Sdn Bhd., United Agri-Fishery Sdn Bhd  dan  
syarikat yang berasaskan penyelidikan dan pembangunan yang sedang beroperasi Sengenics Sdn Bhd., 
Pixela Sdn. Bhd., Neptune Bio Innovation Sdn. Bhd., Sesame World Technology Sdn. Bhd., dan 
seterusnya projek Pelaburan Langsung Asing (FDI) yang dalam  projek pelaksanaan ialah MC Biotech 
Sdn. Bhd., HLDS (B) Steel Sdn. Bhd., Sumitomo Corporation Co. Ltd., Hengyi Industrial Sdn Bhd., 
Brunei Fertilizer Industries Sdn Bhd.

Seterusnya inisiatif dalam peringkat Request for Proposal ialah Pusat Data (Data Centre) dan 
Pengekalan Perbekalan Marin Bersepadu (Integrated Marine Supply Base).

Di samping itu, dengan kewujudannya Business Support Centre (BSC) di bawah Darussalam Enterprise, 
Business Support Centre (BSC) ini, insya-Allah akan dapat menampung dan  mendukung 
syarikat-syarikat pelabur langsung asing dan seterusnya memudahcara pelaburan dan menjalankan 
bisnes di Negara Brunei Darussalam.

Kaola mengharapkan bahawa orang ramai akan dapat memberikan peluang bagi Business Support Centre 
(BSC) ini untuk beroperasi dengan sepenuhnya mulai bulan  April  2016.  Kaola  yakin  ia   akan   
mendatangkan   impak   yang
positif dan bermakna bagi penarikan Pelaburan Langsung Asing (FDI) dan memudahcarakan bisnes di 
negara.

Kaola seterusnya beralih kepada Darussalam Enterprise (DARe) yang baru jua ditubuhkan dan kaola 
menyeru semua pihak termasuk Ahli Yang Berhormat Yang Dilantik untuk memberikan sokongan penuh 
kepada organisasi berkenaan. Kerja-kerja penelitian dan perusahaan mikro, kecil dan sederhana 
(MSMEâ€™s) secara holistik baru sahaja dilaksanakan.

DARe setentunya akan berusaha sepenuhnya untuk menyediakan alam sekitar yang probisnes dan kondusif 
serta membangunkan MSMEâ€™s tempatan untuk menembusi pasaran luar. Insya- Allah, hasrat ini  akan  
dicapai  dan kaola mengharapkan orang ramai akan memberikan masa bagi DARe untuk membuat perubahan 
pengurusan (change management) dalaman dan bekerjasama dengan pihak yang berkenaan supaya 
organisasi ini akan dapat mencapai objektifnya. Yang penting adalah maklum balas yang konstruktif 
daripada orang ramai termasuk Ahli-ahli Yang Berhormat sendiri.

Kesemua Ahli Lembaga DARe berazam untuk membuat perubahan yang memberi impak  dalam  sektor  bisnes 
 di Negara Brunei Darussalam. Mereka sendiri telah memulakan kerja turun padang untuk melibatkan 
usahawan- usahawan tempatan.  Insya-Allah, inisiatif ini akan dilaratkan ke semua daerah  untuk  
melibatkan  orang  ramai

seperti mana sebelum ini telah disarankan oleh salah seorang Ahli Yang Berhormat.

Darussalam Enterprise perlu dilihat, bukan saja dari segi keindahan nama sahaja, tetapi sebagai 
sebuah organisasi yang akan dapat menggerakkan dan memperkasakan sektor bisnes. Dengan ini, kaola 
ingin mengucapkan berbanyak-banyak terima kasih ke atas cadangan-cadangan dan saranan- saranan 
Ahli-ahli Yang Berhormat, yang bertitik tolak daripada baik sangka, semasa sesi Majlis Mesyuarat 
Negara pada tahun ini.

Kaola seterusnya juga ingin menyatakan bahawa usaha di bawah Ease of Doing Business juga 
dipertingkatkan lagi seperti mana yang di Dewan yang mulia ini sedia maklum, inisiatif ini sangat- 
sangat diambil berat oleh Duli Yang Teramat Mulia Paduka Seri Pengiran Muda Mahkota Pengiran Muda 
Haji Al- Muhtadee Billah ibni Kebawah Duli Yang Maha Mulia Paduka Seri Baginda Sultan Haji Hassanal 
Bolkiah Muâ€™izzaddin Waddaulah, Menteri Kanan di Jabatan Perdana Menteri.

Dengan itu, setiap langkah reformasi yang diambil di bawah inisiatif ini telah dikaji dan 
ditekankan dan kaola mengharapkan bahawa ia akan dapat disambut dengan baik. Walau bagaimanapun, 
pihak kerajaan akan sentiasa mengalu-alukan maklum balas dan cadangan yang munasabah daripada orang 
ramai.
Yang Berhormat Yang Di-Pertua dan Ahli-Ahli Yang Berhormat. Isu yang dibangkitkan bagi Sektor 
Tenaga, Perindustrian dan Teknologi Maklumat sedang dan akan diteliti semula. Isu berkenaan akan 
dipamerkan laman web Jabatan Tenaga dan Perindustrian (www.ei.gov.bn). Ahli-ahli Yang Berhormat 
Yang Dilantik bolehlah mengikuti perkembangan isu ini melalui laman web tersebut.

Dalam pada itu juga, kaola ingin menjemput Ahli-ahli Yang Berhormat untuk berkerjasama dengan pihak 
kerajaan termasuk dalam sesi muzakarah mengenai inisiatif jabatan termasuk dalam peningkatan dan 
perkembangan usahawan negara. Apa jua sumbangan dan pengalaman yang dapat dikongsikan sangat-sangat 
dihargai.

Sebelum kaola mengundurkan diri, marilah	kita	bersama-sama memartabatkan Majlis  Mesyuarat Negara 
ini sebagai sebuah Majlis yang mulia, bersifat bermuzakarah dan menjurus kepada isu yang strategik 
dan holistik seperti yang dititahkan oleh Kebawah Duli Yang Maha Mulia Paduka Seri Baginda Sultan 
dan Yang  Di-Pertuan Negara Brunei Darussalam semasa Istiadat Pembukaan Rasmi  Majlis Mesyuarat 
Negara pada tahun ini.

Alangkah baiknya sekiranya perbahasan di Dewan yang mulia  ini  diadakan secara konstruktif dan 
setentunya tidak hanya berpandukan sentimen sahaja. Jika kita bersandarkan kepada sentimen sahaja,  
    sudah      setentunya    akan

menggugat keharmonian negara yang tercinta ini.

Mudahan-mudahan inisiatif berterusan memartabatkan Majlis  Mesyuarat Negara  ini  akan   dapat   
dipraktikkan di Majlis Mesyuarat Negara yang akan datang. Marilah kita sama-sama berdoa agar Negara 
Brunei Darussalam sentiasa dikurniakan rahmat serta perlindungan dan dalam keadaan  aman  dan  
damai di bawah kepimpinan Kebawah  Duli Yang Maha Mulia Paduka Seri Baginda Sultan dan Yang 
Di-Pertuan Negara Brunei Darussalam dan sentiasa berpegang teguh kepada prinsip negara Melayu Islam 
Beraja.

Akhirnya, kaola bersatu dengan Ahli-ahli Yang Berhormat dalam menyokong Ucapan Penangguhan Yang 
Berhormat Pehin Orang Kaya Seri Kerna Dato Seri Setia (Dr.) Haji Awang Abu Bakar bin Haji Apong, 
Menteri Hal Ehwal Dalam Negeri.

Sekian sahaja yang dapat kaola sampaikan kepada Majlis Mesyuarat Negara yang mulia ini. Dalam 
kesempatan ini, kaola ingin menyampaikan setinggi tahniah dan penghargaan atas keberkesanan dan 
keupayaan Yang Berhormat Yang Di-Pertua memimpin perjalanan permuzakarahan  semasa  persidangan ini 
dilaksanakan di peringkat Majlis Mesyuarat Negara ataupun di peringkat Jawatankuasa dengan 
sebaik-baiknya. Kaola juga ingin menzahirkan penghargaan dan ucapan terima kasih kepada Yang 
Dimuliakan Jurutulis, Timbalan  Jurutulis  serta  pegawai  dan
kakitangan Jabatan Majlis-Majlis Mesyuarat yang bersama-sama menjayakan Majlis Mesyuarat Negara 
pada tahun ini.

Sekian Wabillahi Taufik Wal Hidayah Wassalamualaikum Warahmatullahi Wabarakatuh.

Yang Dimuliakan Jurutulis: Ucapan Penangguhan seterusnya akan disampaikan oleh Yang Berhormat Pehin 
Udana Khatib Dato Paduka Seri Setia Ustaz Haji Awang Badaruddin bin Pengarah Dato Paduka Haji 
Othman, Menteri Hal Ehwal Ugama.

Yang Berhormat  Menteri  Hal Ehwal Ugama:    Assalamualaikum	Warahmatullahi Wabarakatuh. 
Wassalamuala Manit Tabaâ€™al Huda. Alhamdulillahi Rabbilâ€™alameen Wabihi nas taâ€™inu â€˜ala uridun ya 
Wadâ€™din Wassalatu Wasaalamu â€˜Ala Asyarafil Anbiae Walmursaleen, Saidina Muhammaddin, Waâ€™alaa 
Aalihee Wasahbihee Ajmaâ€™een.

Yang Berhormat Yang Di-Pertua. Kaola sukacita mengucapkan terima kasih kepada yang Berhormat Yang 
Di-Pertua atas kesempatan yang diberikan kepada kaola menyertai rakan-rakan Yang Berhormat dalam 
Dewan ini dari kedua-dua belah yang  susunan  duduk di hadapan Yang Berhormat Yang Di-Pertua untuk 
menyokong Usul Ucapan Penangguhan daripada rakan Yang Berhormat Menteri Hal Ehwal Dalam Negeri.

Alhamdulillah Yang Berhormat Yang Di-Pertua. Permesyuaratan kita telah sampai ke hujungnya, tiada 
aral gundahnya melainkan semuanya lancar dan sempurna. Sesungguhnya lancar dan sempurnanya itu 
berkat persefahaman kita sekalian terutama sekali atas kebijaksanaan Yang Berhormat Yang Di-Pertua 
sendiri memimpin permesyuaratan ini.

Maka kaola dengan ikhlas merekodkan setinggi-tinggi penghargaan dengan iringan doa terhadap Allah 
Subhanahu Wataâ€™ala  semoga  Yang  Berhormat Yang Di-Pertua sentiasa dalam inayah dan hidayah Allah 
Subhanahu Wataâ€™ala, dilimpahi rahmat, sihat dan sejahtera bersama keluarga. Begitu juga Ahli-ahli 
Berhormat Yang Dilantik serta Ahli-ahli Yang Berhormat rakan-rakan sejawatan kaola.

Tidak kurang berperanan ialah pegawai- pegawai utama Majlis ini Yang Dimuliakan Jurutulis, Timbalan 
Jurutulis dengan disertai oleh semua peringkat pegawai yang ramah lagi santun. Kepada mereka ini 
juga setinggi-tinggi penghargaan dan terima kasih kaola ucapkan semoga Allah Subhanahu Wataâ€™ala 
menceriakan sekalian mereka itu setelah mereka berjasa menceriakan suasana permesyuaratan kita pada 
musim ini.

Yang Berhormat Yang Di-Pertua. Kaola memohon izin untuk merespons saranan Yang Berhormat Pehin  
Datu  Imam Dato Paduka Seri Setia Ustaz Awang  Haji Abdul Hamid bin Bakal supaya ditimbangkan   
lagi   peruntukan   untuk
membina masjid dalam perbelanjaan Perbekalan   Tahun   2016/2017   ini  dan saranan membaca  Surah 
 Al-Waâ€™qiah pada setiap malam.

Mengenai masjid itu memanglah ideal jika ada peruntukan membanguan sebuah atau dua dalam Tahun 
Peruntukan Belanjawan Tahun 2016/2017. Namun Kementerian Hal Ehwal Ugama menerima hakikat ketiadaan 
peruntukan mengenainya maka kementerian tentu sahaja akan berikhtiar mendapatkan peruntukan, hatta 
dari sumber lain misalannya wang kutipan Tabung Dana Pembinaan Masjid dan yang seumpamanya.

Seperti dana dari Majlis Ugama Islam Brunei mengharapkannya dan kerajaan memanglah dari segi hukum 
syarak. Kerajaan yang dipimpin oleh raja Islam tidak terlepas kewajipannya daripada membina masjid 
terutama sekali dalam rangka syiar Islam.

Adapun Tabung Dana Pembinaan Masjid diwujudkan dengan hasrat membawa orang ramai bersama-sama ampit 
(berkongsi) untuk menanam saham akhirat. Ini bukanlah bertujuan melepaskan tanggungjawab kerajaan. 
Sebagaimana kaola nyatakan tadi, kementerian menerima hakikat realiti kesuntukan peruntukan  yang 
diharapkan juga berikhtiar untuk memikirkan mana-mana pilihan yang bersesuaian.

Sementara mengenai saranan mengamalkan Surah Al-Waâ€™qiah setiap malam      sesuai      dengan     
saranan

Rasulullah Sallalahu alaihi  wasallam  iaitu bagi melepaskan ataupun mengurangkan tekanan 
kesempitan hidup al-faqah bukan semestinya fakir. Ia sesuai dibaca setiap malam sebagai amalan. 
Kaola menyambut baik saranan ini dan kaola berharap saranan Yang Berhormat juga akan disambut  baik 
 oleh orang ramai sebagai amalan bersama-sama.

Yang Berhormat Yang Di-Pertua. Permesyuaratan kita ini telah mendapat liputan luas dalam media 
termasuk media sosial. Ertinya orang ramai memberi perhatian sambil menaruh harapan. Apakah mereka 
puas ataukah mereka kecewa?. Tentu sahaja perkara yang relative, nisbi, sukar untuk dinilai sejauh 
mana ketepatannya.

Namun demikian satu hakikat yang jelas ialah kita telah bermesyuarat sesuai dengan fungsi Dewan 
ini. Antara ketetapan yang penting yang telah diluluskan ialah belanjawan  untuk Tahun Kewangan 
2016/2017. Kita mendapati perkara belanjawan  itu bukan sahaja telah dibahaskan dalam Dewan ini 
oleh Yang Berhormat secara permesyuaratan yang formal bahkan juga oleh orang ramai yang berminat 
secara percakapan di mana-mana.

Kaola melihat hal itu wajar sebagai reaksi terhadap ehwal semasa yang berlegar pada musimnya iaitu 
musim permesyuaratan Dewan ini. Kita terimalah ia sebagai tanda sihat iaitu suatu proses dalam 
peranan  orang ramai turut membentuk  pemikiran umum yang positif terhadap isu  semasa
dalam negeri mereka dan isu semasa pada  musim  ini  ialah  belanjawan  yang berjimat lagi 
berhemah. Tentu mereka perlu memahaminya dalam prespektifnya yang sebenar.

Dalam hubungan ini, pembentangan mukadimah Perbelanjaan Kementerian Hal Ehwal Ugama tempoh hari, 
kaola telah membentangkan secara ringkas sudut pandang agama dalam melihat kekurangan hasil 
kerajaan.

Kaola mohon izin untuk sekali lagi menegaskan bahawa kekurangan hasil kerajaan  berkaitan  harga  
minyak   yang jauh menurun dari  harga  anggaran dalam merumuskan sokongan belanjawan tempoh hari 
adalah suatu ujian pada menentukan sikap dan tindakan yang wajar pihak kerajaan.

Maka sikap dan tindakan berjimat dan berhemah yang telah diambil wajar dan sesuai dengan ajaran 
Allah seperti yang telah dijelaskan oleh Yang Berhormat Pehin Datu Imam Dato Paduka Seri  Setia 
Ustaz Awang Haji Abdul Hamid bin Bakal dengan memetik kisah Nabi Yusuf Alaihissalam sebelum 
dilantik menjadi nabi. Baginda telah menasihatkan dengan mentakbirkan mimpi Raja Mesir berhubung 
dengan keadaan yang dihadapi oleh Mesir pada masa itu.

Kita wajar pula menaruh  keyakinanan itu ditambah lagi dengan beberapa inisiatif ekonomi dan 
kewangan yang telah diambil dan akan diambil oleh kerajaan. Maka semuanya itu adalah ikhtiar yang 
apabila terlaksana dengan jaya   nanti   bukan   sahaja   membawa

impak ekonomi dan kewangan khasnya pada menambahkan hasil dari sumber lain dari sumber minyak namun 
dalam jangka panjang dengan perkiraan harga minyak juga akan meningkat ke paras yang dianggarkan 
untuk belanjawan yang seimbang.

Maka kita tidaklah akan sampai â€˜terpundukâ€™ (jatuh) dan menjadi negara yang lemah dan seterusnya 
negara yang gagal seperti yang diramalkan oleh sesetengah orang.

Kita wajar menaruh keyakinan. Apa  yang dilakukan oleh kerajaan  sedemikian itu kerana sikap  dan 
tindakan wajar yang diambil oleh kerajaan tentu tidak semata-mata dengan berdasarkan angka dan 
indikator lainnya kerana kita di Brunei dengan kepimpinan Raja yang kuat berpegang pada agama dan 
teguh yakin kepada pertolongan Allah. Kita akan melihat juga kepada kuasa dan kehendak Allah yang 
berhikmah.

Kaola seterusnya ingin menegaskan bahawa kita menaruh keyakinan berdasarkan pengalaman  sejarah 
bangsa dan negara bahawa pasti ada lagi rahmat pertolongan Allah selama mana kita mengurus 
pemerintahan dengan tetap berlandaskan dasar untuk menolong menjayakan kebaikan yang dikehendaki 
dan diredai oleh Allah dan melaksanakannya menurut hukum atau selaras dengan hukum Allah.
Pasti akan ada lagi berkat Allah selama mana kita memberikan khidmat bakti kepada rakyat dengan 
ikhlas semata- mata   pada   mendatangkan   kebajikan
yang dikehendaki dan diredai oleh Allah. Semua ini Yang Berhormat Yang Di-Pertua lengkap dirangkum 
dengan janji Allah Subhanahu Wataâ€™ala.



Wahai orang-orang yang beriman, kalau kamu membela (agama) Allah nescaya Allah membela kamu (untuk 
mencapai kemenangan) dan meneguhkan pendirian kamu.

Itu makna literallynya. Surah Muhammad Ayat 7.
Yang Berhormat Yang Di-Pertua. Alhamdulillah kita dalam Dewan ini sedang menjalankan tanggungjawab 
kenegaraan mendukung pemerintahan yang berlandaskan dasar untuk menjayakan tujuan kebaikan yang 
dikehendaki dan diredai oleh Allah itu.

Sebagaimana terbukti dengan inisiatif yang sedang dirancang atau telah pun dijalankan, rakyat  
sekaliannya hendaklah terus-menerus memberikan keyakinan kepada kepimpinan bijaksana Kebawah Duli 
Yang Maha Mulia Paduka Seri Baginda Sultan Haji Hassanal Bolkiah Muâ€™izzaddin Waddaulah ibni 
Almarhum Sultan Haji Omar â€˜Ali Saifuddien Saâ€™adul Khairi Waddien, Sultan dan Yang Di-Pertuan Negara 
Brunei Darussalam.

Kaola bersyukur seperti juga sekalian kita di sini pada hemat kaola Yang Berhormat Yang Di-Pertua, 
kita adalah generasi atau setidak-tidaknya pun zuriat  generasi  dari  negara  ini    yang

masih kuat ingatannya kepada survival Brunei sejak 700 tahun sejarah berpemerintahan berajanya. 
Kita masih ingat kita merupakan generasi yang mengingat bahawa survival Brunei itu adalah dengan 
berkat dan rahmat Allah kepada raja dan rakyatnya,  kepada bumi dan segenap isi di dalamnya.

Kaola secara peribadi masih terngiang- ngiang lagi akan kata-kata datu, nini yang sempat kaola 
dengar tentang suka duka mereka bernegerikan Brunei, dan berajakan Raja Brunei. Mereka tidak 
putus-putus menyebut rahmat dan berkat Allah sambil juga menekankan daulat raja kerana adil dan 
kebajikan pemerintahannya telah menyebabkan Brunei ditanai oleh malaikat dan selamat daripada 
tejelumpuk (tersungkur). Perkataan yang digunakan oleh orang tua-tua. Semasa kanak-kanak ekspresi 
yang seperti ini kaola mendengarnya seperti dongeng, namun cerita dongeng. Namun cerita dongengkah 
atauapa pun secara  tidak  disedari  ia   menyelinap ke dalam diri kaola. Kemudian setelah  di 
saring-saring pula dengan pendidikan yang kaola terima yang berlatarkan agama dan pengalaman dan 
berkhidmat dalam kerajaan sampai sekarang, kaola mendapati bahawa apa yang disebut berkat dan 
rahmat itu janji Allah Subhanahu Wataâ€™ala dalam firman-Nya yang kaola sebutkan tadi dan ayat-ayat 
lain dalam konteks pertolongan Allah kepada hamba-hambanya yang beriman dan taqwa. â€œSesungguhnya 
kita yakinlah bahawa Allah tidak memungkiri janjinya. Sebagaimana   yang   disebutkan dalam
surah Al-Imran, ayat 9. Ini bukanlah suatu dongeng. Ia kenyataan sejarah tentang jatuh bangun 
Brunei Darussalam dari sebuah empayar  kepada sebuah state, dari sebuah state kepada apa yang 
disebut mini state. Kaola tidak gemar untuk menyebut brunei ini sebagai mini state. Apa lagi 
menerimanya tetapi itulah sebutan orang. We are nation, a sovereign nation.

Ringkasnya, kaola dengan rendah hati bersyukur ke hadrat Allah Subhanahu Wataâ€™ala ingin  
mengongsikan sebahagian daripada titah  Kebawah  Duli Yang Maha Mulia Paduka Seri Baginda Sultan 
Haji Hassanal Bolkiah Muâ€™izzaddin Waddaulah ibni Al-Marhum Sultan Haji Omar â€˜Ali Saifuddien Saâ€™adul 
Khairi Waddien, Sultan dan Yang Di-Pertuan Negara Brunei Darussalam. Titah baginda di hadapan Dewan 
Perhimpunan Agung Pertubuhan Bangsa-Bangsa Bersatu sebagai Titah Penerimaan Rasmi Negara Brunei 
Darussalam menjadi anggota ke-159 (PPB) iaitu 21 September 1984 di New York. Titah yang baginda 
kurniakan dalam    Perhimpunan    Agung    PPB, 33 tahun yang lalu itu.

Kaola  yakin   dengan   mengukuhkan lagi pembentangan kaola bahawa  Negara Brunei Darussalam ini 
kekal wujud sampai sekarang sebagai negara moden dan kita bangsanya yang  dinamik ini adalah berkat 
dan rahmat Allah Subhanahu Wataâ€™ala dengan limpahan rezeki kepada rakyatnya yang taat   beraja   
dan   dengan   raja  serta

Pemerintahan baginda yang sentiasa menjalankan dasar.

Melaksanakan Perintah Allah dalam melaksanakan tujuan kebajikan yang dikehendaki dan diredai oleh 
Allah termasuklah berusaha dengan ikhtiar serta inisiatif yang akan mengekalkan kesejahteraan 
rakyat, mengekalkan kesinambungan hasrat murni sebagai kesinambungan kepada pendiri Arkitek Brunei 
Moden iaitu Al-Marhum Sultan Haji Omar â€˜Ali Saifuddien Saâ€™adul Khairi Waddien ibni Al-Marhum Sultan 
Muhammad Jamalul Alam.

Kaola memohon memetik beberapa paragraph yang kaola kira relevan untuk Majlis ini. Titah baginda 
â€œIn Short Our country has known peace â€“ but also war: wealth, but also poverty energetic commerce, 
but also isolation development but also exploitation: self- government, but also foreign rule all 
this has not been without benefit to us. It  is thought us to appreciate the realities of the 
world.

We are determine to continue to modernize our country while keeping faith is the principles of our 
ancient faith â€“ Islam.

We are confident of the possibilities of success, because we have before us the example of my 
father, His Royal Highness The Seri Begawan Sultan General Sir Omar â€˜Ali Saifuddien the 28th Sultan 
of Brunei Darussalam and The Architect of Modern Brunei. He began the modern development of Brunei. 
Its successful commercial relations, its new
building, its educational, religious and social welfare and insituation. He held to the gold of 
national independence despite pressure to make other choices. He said before us the challenges of 
reinvesting of our well to clear other resources of well and for the well-being for our peopleâ€.

Demikian  yang  dapat  kaola  petik,   dan kaola harap barangkali kaola menyebutnya tidak jelas. 
Sesiapa yang ingin merujuk lebih lanjut bolehlah merujuk buku kecil yang diterbitkan oleh Dewan 
Bahasa dan Pustaka dan juga Pusat Dakwah Islamiah yang bertajuk â€œIllahi Selamatkan Brunei 
Darussalamâ€.

Maksud kaola bercakap lain daripada perbincangan ialah kaola ingin menegaskan bahawa antara perkara 
cabaran yang kita terima pada masa ini ialah cabaran untuk mengukuhkan keyakinan diri kita terhadap 
institusi kenegaraan kitani. Jadi dalam hal ini insya-Allah Kementerian Hal Ehwal Ugama antara 
strategik dalam pengukuhan keyakinan itu akan memilih pendekatan agama sebagai bidang tugasnya yang 
antaranya sekurang- kurangnya dalam  masa  4  tahun  atau 5 tahun, insya Allah dengan izin Allah.

Kaola sekali lagi mengucapkan terima kasih kepada Yang Berhormat Yang Di-Pertua, Ahli-ahli  Yang  
Berhormat  dan rakan-rakan sejawatan. Kaola juga memohon maaf sambil mengucapkan terima kasih atas 
kerjasama yang diberikan selama kaola bertugas di sini. Sekian.    Wabillahi  Taufik  Walhidayah.

Wassalamualaikum Warahmatullahi Wabarakatuh.

Yang Dimuliakan Jurutulis: Ucapan Penangguhan seterusnya yang akan disampaikan oleh Yang Berhormat.

Yang Berhormat Yang Di-Pertua: Ahli-ahli Yang Berhormat. Saya ternampak seorang Ahli  Yang 
Berhormat mengangkat tangan yang nampaknya akan membuat Ucapan Penangguhannya barangkali. Saya 
persilakan sekarang sebelum saya persilakan orang lain. Yang Berhormat Dato Paduka Haji Ali bin  
Apong,  Menteri Sumber-Sumber Utama dan Pelancongan, silakan.

Yang Berhormat Menteri Sumber- Sumber Utama dan Pelancongan: Yang  Berhormat  Yang  Di-Pertua,   
Yang Berhormat rakan-rakan sejawatan dan      Ahli-ahli      Yang      Berhormat.
  Assalamualaikum Warahmatullahi  Wabarakatuh  dan salam sejahtera.

Yang Berhormat Yang Di-Pertua. Lebih dahulu kaola ingin mengucapkan setinggi-tinggi     tahniah     
kepada Yang Berhormat Yang Di-Pertua atas kepimpinan dan kebijaksanaan Yang Berhormat 
mempengerusikan Majlis Mesyuarat Negara Kali Kedua  Belas  bagi tahun 2016. Sebagai ahli baharu 
Majlis Mesyuarat Negara ini, kaola melihat bahawa permesyuaratan ini atas kepimpinan dan 
kebijaksanaan Yang Berhormat Yang Di-Pertua jua telah berjalan dengan penuh tersusun dan teratur 
dan dalam keadaan dan suasana
yang harmoni penuh keselesaan dan produktif serta memfokus kepada membincangkan  perkara  
strategik  demi kepentingan, kemajuan dan pertumbuhan negara.

Seterusnya,	kaola	juga ingin merakamkan setinggi-tinggi penghargaan dan terima kasih kepada 
rakan-rakan sejawatan  dan  juga Ahli-ahli Yang Berhormat Yang Dilantik atas segala nasihat, tunjuk 
ajar dan  juga sokongan yang diberikan kepada kaola selaku ahli baharu Majlis Mesyuarat Negara ini 
selama kita bermesyuarat dalam Mesyuarat Pertama Dari Musim Permesyuaratan Kedua  Belas Majlis 
Mesyuarat Negara ini. Pandangan yang diajukan oleh Ahli-ahli Yang Berhormat tidak dapat dinafikan 
sangat penting dan membina untuk pihak abiskaola bawa dan fikirkan. Insya-Allah, segala kelemahan 
yang ada akan pihak abiskaola perbaiki demi kemajuan negara jua.

Yang Berhormat Yang Di-Pertua. Dalam Ucapan Penangguhan ini, kaola hanya sekadar ingin mengajak 
semua ahli Dewan termasuk juga rakyat dan penduduk negara ini, pihak swasta, pengusaha kecil dan 
sederhana dan dewan pertubuhan perniagaan dan perusahaan untuk kita sama-sama sentiasa mengingati 
akan intipati titah Kebawah Duli Yang Maha Mulia Paduka Seri Baginda Sultan Haji Hassanal Bolkiah 
Muâ€™izzaddin Waddaulah ibni Al-Marhum Sultan Haji Omar â€˜Ali Saifuddien Saâ€™adul Khairi Waddien, 
Sultan dan Yang Di-Pertuan Negara Brunei Darussalam bersempena Istiadat

Pembukaan Rasmi Mesyuarat Pertama Dari Musim Permesyuaratan Kedua Belas Majlis Mesyuarat Negara 
pada hari Sabtu, 25 Jamadilawal 1437  bersamaan
5 Mac 2016 yang lalu.

Seperti mana yang kaola sampaikan pada hari Isnin, 27 Jamadilawal 1437 bersamaan 7 Mac 2016 yang 
lalu iaitu semasa kaola menyembahkan ucapan setinggi-tinggi menjunjung kasih Kehadapan Majlis 
Kebawah Duli Yang Maha Mulia Paduka Seri Baginda Sultan Haji Hassanal Bolkiah Muâ€™izzaddin Waddaulah 
ibni Al-Marhum Sultan Haji Omar â€˜Ali Saifuddien Saâ€™adul Khairi Waddien Sultan dan Yang Di-Pertuan 
Negara Brunei Darussalam, atas pengurniaan titah baginda itu. Kebawah Duli Yang Maha Mulia Paduka 
Seri Baginda Sultan Haji Hassanal Bolkiah Muâ€™izzaddin Waddaulah ibni Al-Marhum Sultan Haji  Omar  
â€˜Ali  Saifuddien Saâ€™adul    Khairi    Waddien     Sultan dan   Yang    Di-Pertuan    Negara  Brunei 
Darussalam sangat-sangatlah mengharapkan agar kita akan berpandangan lebih jauh ke hadapan bagi 
sama-sama membawa kemajuan dan pertumbuhan ekonomi KDNK  negara ini.

Dalam keadaan ekonomi kita yang lembab beberapa tahun kebelakangan ini, ditambah pula dengan 
kejatuhan harga minyak dunia, negara kita ini sebenarnya mengharapkan penambahan besar dalam 
keluaran dari industri dan perusahaan di luar minyak dan gas supaya ini akan secara langsung 
menyumbang kepada pertumbuhan KDNK dan peluang pekerjaan.
Jika merujuk perangkaan JPKE, 89.5 peratus KDNK bersumber dari keluaran sektor swasta termasuk  
GLCs.  Oleh  itu, kita merayu dan sangat-sangat berharap antaranya untuk melihat pengusaha kita 
terutama yang sudah established supaya lebih progresif, berwawasan dan sentiasa mahu tumbuh serta 
menyerapkan teknologi  terkini iaitu sebanding dengan amalan-amalan syarikat terkemuka di dunia 
supaya  lebih bersiap siaga menghadapi cabaran persaingan dan risiko dan seterusnya bersiap siaga 
untuk berpindah dari pengusaha yang risk-averse kepada pengusaha yang risk-taker supaya lebih 
bersiap siaga untuk keluar dari zon keselesaan  dan   berani   berkembang ke luar negara, bukan 
pengusaha yang sentiasa beralasan bahawasanya saiz ekonomi yang kecil sebagai penghalang 
pertumbuhan perniagaan dan supaya lebih bersedia menyerapkan talent atau bakat tinggi dalam 
syarikat, bersedia mengamalkan urus tadbir terbaik, bersedia serta layak untuk menerima suntikan 
pelaburan yang signifikan daripada dana bench capital. Malah selanjutnya bersedia untuk layak 
tersenarai di bursa  saham  terkemuka di dalam ataupun di luar negara.

Pihak Kementerian Sumber-Sumber Utama dan Pelancongan akan sedaya upaya membuka peluang kepada 
pengusaha tempatan untuk terlibat dalam aktiviti industri sumber-sumber utama terutamanya 
bersandarkan sasaran yang telah kaola nyatakan dalam mukadimah kaola tempoh hari.

Walau bagaimanapun, memandangkan kita perlu bergerak cepat bagi mempercepatkan pertumbuhan KDNK, 
pertumbuhan eksport dan bagi menjana lebih banyak peluang pekerjaan, kita akan menawarkan peluang 
pelaburan ini juga kepada pihak GLCs dan juga kepada pihak-pihak FDI.

Yang Berhormat Yang Di-Pertua.  Izinkan kaola menjawab beberapa persoalan dan saranan yang telah 
diajukan oleh beberapa Ahli Yang Berhormat Yang Dilantik semalam iaitu terutamanya yang diajukan 
oleh Yang Berhormat Awang Haji Mohd. Shafiee bin Haji Ahmad, Yang Berhormat Orang Kaya Jaya Putera 
Dato Paduka Awang Haji Muhammad Taha bin Abd. Rauf dan Yang Berhormat Awang Haji Ramli bin Lahit. 
Soalan-soalan yang diajukan berkisar berkenaan dengan aktiviti pelancongan dan aktiviti perikanan.

Saranan yang pertama iaitu berkenaan dengan memajukan beberapa kawasan di Daerah Belait dan Daerah 
Tutong sebagai destinasi pelancongan atau mempamerkan kebudayaan dan kesenian tempatan serta daya 
kreatif mereka kepada pengunjung-pengunjung supaya menjadi sumber pendapatan dan sumber pekerjaan 
kepada anak-anak tempatan.

Seperti yang dinyatakan pada minggu lalu, strategi utama kementerian pada masa ini ialah:-

1. Bagi mengukuhkan produk utama seperti destinasi Bandar Seri Begawan di sekitar Kampung Air dan
sekitar kawasan Batang Duri dan Ulu Temburong. Tempat-tempat ini memang sudah menjadi kunjungan 
pelancong ketika ini. Akan tetapi standard produk ini perlu diberikan perhatian supaya benar-benar 
berkualiti, bersih, selamat dan menarik sehingga pelancong yang datang  ke  tempat-tempat  ini 
berfikir  untuk  datang   semula   atau mengkhabarkan keunikannya kepada pelancong lain dari negara 
asal mereka;

2. Untuk memberikan perhatian kepada produk-produk yang emerging seperti pantai, tasik, taman-taman 
dan hutan simpanan yang memang dibukakan kepada orang ramai; dan

3. Mengembangkan pelancongan yang bercorak kegiatan seperti  diving, boat watching, MICE Education 
Islamic Tourism termasuk juga aktiviti homestays. Seperti yang kaola sudah jawab tempoh hari, 
kementerian memang telah banyak menerima cadangan dari dalam kementerian dan dari luar kementerian 
bagi memajukan berbagai-bagai kawasan di seluruh negara untuk dijadikan destinasi pelancongan 
contohnya Kampung Labi  dan   Rampayoh,   Luagan Lalak, Kampung Kuala Balai, Pantai Lumut, Anduki 
di Daerah Belait, Tasek Merimbun, Kampung Kiudang, Bukit Ambuk, Pantai Seri Kenangan, Sungai Basong 
di Daerah Tutong  dan lain-lain.

Senarai lebih banyak di Daerah Brunei Muara seperti Kampung Kapok, Taman Tasek Sarubing, Pantai 
Bukit Tempayan Pisang, Taman Agri Kampung Katimahar, Taman Herba Kampung Putat dan malah juga di 
Daerah Temburong seperti Kampung Belais, Buda-Buda dan Bukit Patoi.

Cadangan-cadangan  ini   semuanya  baik belaka. Walau bagaimanapun, cadangan yang diberikan 
keutamaan bergantung pada pelbagai faktor, termasuk keupayaan Jabatan Kemajuan Pelancongan dan 
pegawai-pegawainya yang terhad.

Ini juga bergantung pada Commercial Viability, tempat berkenaan menjadi tempat pelancongan terutama 
jika kita kaedahkan penggunaan PPP seperti mana juga yang kaola nyatakan minggu lepas dan yang 
dinyatakan  ataupun yang disarankan oleh Yang Berhormat Awang Haji Mohd. Shafiee bin Ahmad semalam.

Tempat-tempat yang paling menjanjikan keuntungan komersial kepada pengendalinya nanti jika kaedah 
PPP hendak digunakan. Inilah yang sedang dibuat oleh kementerian ketika ini sebagai projek rintis. 
Kementerian telah pun mengeluarkan tender bagi pihak swasta mengurus, mengendali dan memelihara 
Taman Rekreasi Hutan Simpan Berakas pada bulan Januari  yang lalu. Tarikh tutup bagi menerima 
cadangan pihak swasta adalah dalam bulan Mei ini.
Kementerian bercadang untuk melantik pengurus ini pada bulan Jun dan menjangkakan pihak swasta 
mula menguruskan taman ini mulai bulan Ogos 2016 ini. Insya-Allah modaliti PPP ini bagi Taman 
Rekreasi Hutan Simpan Berakas ini jika berjaya akan dilaratkan dan dikongsikan oleh agensi lain 
untuk memajukan beberapa lokasi di semua daerah sebagai destinasi pelancongan sama ada kunjungan 
dari luar atau pun dari dalam negara.

Kementerian telah pun menerima berbagai-bagai pertanyaan dari  beberapa jabatan dari pelbagai 
kementerian berkenaan dengan modaliti ini. Dengan beberapa pengubahsuaian modaliti ini ia boleh 
dijadikan sebagai asas bagi outsourcing pengurusan, pengendalian dan pemeliharaan beberapa lokasi 
pelancongan yang berpotensi dan juga beberapa kemudahan awam yang lain di seluruh negara.

Dengan menggunakan kaedah outsourcing dan PPP ini diharap ia bukan sahaja akan  dapat  mengurangkan 
perbelanjaan kerajaan malah memberikan peluang pelaburan dan  perniagaan  bagi   sektor   swasta di 
negara ini. Ia juga diharap akan membuka peluang pekerjaan kepada anak-anak tempatan.

Soalan kedua iaitu berkenaan dengan menggunakan program bagi melatih anak-anak tempatan yang 
menganggur dan lain-lainnya, supaya mereka mendapat berbagai-bagai kemahiran, dan      akan      
dapat     menggunakan

kemahiran ini untuk memohon sebarang pekerjaan. Belia ini boleh  juga  diajarkan atau diberi 
pelbagai peluang untuk memulakan perniagaan sama ada perniagaan kecil ataupun perniagaan besar 
seperti mengendalikan kapal  besar untuk menceburkan diri dalam industri perikanan laut dalam.

Yang  Berhormat  Yang   Di-Pertua.   Bagi menjawab soalan berkenaan mengadakan latihan bagi belia 
yang menganggur untuk mendapatkan berbagai-bagai kemahiran, kerajaan seperti yang dimaklumi 
menyediakan pelbagai kemudahan misalannya Pusat Pembangunan Belia di bawah Kementerian Kebudayaan, 
Belia dan Sukan,   Sekolah   Vokasional    Wasan di  bawah  Kementerian   Pendidikan dan skim di 
bawah DPTB kendalian Jabatan Kemajuan Perancangan dan Ekonomi untuk menyalurkan penuntut yang tidak 
dapat menyambung ke Pusat Tingkatan Enam memasuki sekolah- sekolah teknikal swasta.

Sekolah Vokasional Wasan lebih kepada pendidikan pertanian, agrimakanan dan perikanan. Jabatan 
Pertanian dan Agrimakanan    memang    terlibat dalam mengendalikan kursus yang dikendalikan di 
sekolah  berkenaan.  Pada masa yang  sama  kementerian juga memberikan peluang pada para penuntut 
untuk menjalani program penempatan      di      jabatan-jabatan  di bawah kementerian ini dan juga 
dengan industri yang berkaitan. Kursus ini sebagai persediaan kepada para penuntut untuk 
berkecimpung dalam industri   pertanian,   agrimakanan   dan
perikanan, setelah selesai mengikuti kursus tersebut.

Seperti yang juga kaola telah nyatakan kepada Yang Berhormat minggu lepas, Jabatan Pertanian dan 
Agrimakanan dan Jabatan Perikanan telah membuat berbagai-bagai simulasi kewangan bagi pelbagai 
aktiviti pertanian, penternakan dan perikanan bagi mengenal pasti berapakah modal permulaan bagi 
memandu sesiapa sahaja yang memulakan perniagaan dalam sektor ini. Simulasi juga dibuat berkenaan 
kos operasi tahunan dan saiz optimum operasi bagi memastikan keuntungan dan kedayatahanan, aktiviti 
dukungan yang boleh dilaratkan kepada harga pasaran produk dan lain-lain.

Seperti lazimnya jabatan juga memberi khidmat nasihat berkenaan dengan baja tanaman, racun musuh 
tanaman dan benih hasil tinggi bagi aktiviti pertanian.

Jabatan Perikanan pula memberi  khidmat nasihat berkenaan pembekalan anak-anak ikan dan udang, 
makanan ikan, pembinaan sangkar dan kolam, cara kaedah ternakan yang terbaik termasuk penyerapan 
good aquaculture practices bagi memastikan ternakan sentiasa sihat, mengurangkan kadar kematian dan 
lain-lain.

Contohnya dalam perikanan, pengusaha baharu dan lama juga akan didedahkan kepada  beberapa  pilihan 
 yang  ada  jika hendak berkecimpung dalam industri perikanan. Sama ada melalui penggunaan sangkar, 
kolam ataupun menggunakan   kapal-kapal  penangkap

ikan. Umumnya kementerian menggalakkan penggunaan sangkar atau kolam, kerana kos yang lebih 
berkesan dan hasil yang lebih terjamin dan tidak bergantung pada keadaan cuaca seperti musim 
tengkujuh yang menyebabkan    kapal    tidak    dapat ke laut untuk menangkap ikan.

Dari itu, pengusaha juga didedahkan dengan perkiraan bagi memulakan perniagaan, dukungan seperti 
pemeliharaan anak-anak ikan dan udang, pengeluaran dan pembekalan makanan ikan dan udang. 
Perkhidmatan logistik yang termasuk perkhidmatan pembungkusan, penyejukan hasil tangkapan dan 
pemprosesan sebelum dijual untuk dieksport ke luar negara.

Sebagai kesimpulan, objektif kementerian ini bukan sahaja untuk pengurangan pergantungan pada 
import bagi bekalan ikan dan termasuk juga produk pertanian di negara ini, tetapi juga untuk 
menggalakkan pengeluaran yang lebih daripada keperluan dalam negara. Malah sebahagian besarnya 
dapat dieksport ke luar negara iaitu bagi mempercepatkan pertumbuhan KDNK dan membuka peluang 
perniagaan dan pekerjaan kepada orang-orang tempatan.

Untuk tujuan itu, Kementerian Sumber- Sumber Utama dan  Pelancongan  melalui Jabatan Pertanian dan 
Agrimakanan dan Jabatan Perikanan akan sentiasa memberikan khidmat nasihat yang berkaitan dengan 
pengusaha atau bakal pengusaha   yang
ingin berkecimpung dalam industri Pertanian dan Agrimakanan.

Yang Berhormat Yang Di-Pertua. Sekianlah sahaja yang dapat kaola sampaikan	sebagai	Ucapan 
Penangguhan dan juga  menjawab soalan dan saranan yang diajukan semalam.

Kaola mengucapkan setinggi-tinggi terima kasih kepada Yang Berhormat Yang Di-Pertua atas peluang 
yang diberikan. Dalam kesempatan ini kaola juga mengucapkan syabas kepada Yang Dimuliakan Jurutulis 
dan Timbalan Jurutulis kerana telah berjaya mentadbir mesyuarat kita pada tahun ini.

Sekian, Wabillahi Taufik Walhidayah Wassalamualaikum Warahmatullahi Wabarakatuh. Terima kasih.

Yang Dimuliakan Jurutulis: Ucapan Penangguhan sebagai menggulung ucapan-ucapan yang lainnya akan 
disampaikan oleh Yang Berhormat Pehin Orang Kaya Seri Kerna Dato Seri Setia (Dr.) Haji Awang Abu 
Bakar bin Apong, Menteri Hal Ehwal Dalam Negeri.

Yang Berhormat Menteri Hal Ehwal Dalam Negeri:   Assalamualaikum Warahmatullahi Taâ€™ala Wabarakatuh. 
Yang Berhormat Yang Di-Pertua. Kaola sukacita mengucapkan terima kasih kepada Yang Berhormat Yang   
Di-Pertua    kerana    memberi izin bagi kaola  berdiri  sekali  lagi  dalam membincangkan Tajuk 
Ucapan Penangguhan ini.

Kaola tidak berhasrat untuk menggulung Ucapan-Ucapan Penangguhan ini, tetapi ingin merespons Ucapan 
Penangguhan oleh Yang Berhormat Pehin Kapitan Lela Diraja Dato Paduka Awang Goh King Chin yang  
telah  disampaikan  pada  sesi semalam yang menyentuh mengenai jawapan surat Jabatan Imigresen dan 
Pendaftaran Kebangsaan kepada pemohon yang telah lulus peperiksaan untuk mendapatkan Taraf 
Kerakyatan selaku  rakyat  Kebawah  Duli Yang Maha Mulia Paduka Seri Baginda Sultan dan Yang 
Di-Pertuan Negara Brunei Darussalam secara Pendaftaran di bawah Bab V (i) dari Akta Kebangsaan 
Brunei Penggal 15 (Chapter 15).

Yang Berhormat Pehin Kapitan Lela Diraja Dato Paduka Awang Goh King Chin juga menyatakan bahawa 
seperti yang direkodkan dalam Laporan Penuh (Hansard) bahawa â€œMenteri Hal Ehwal Dalam Negeri dulu 
dan menteri  sekarang menyatakan bahawa â€œpassing examination does not guarantee your citizenship.â€

Yang Berhormat Yang Di-Pertua, apa yang telah Berhormat Pehin Kapitan  Lela Diraja Dato Paduka 
Awang Goh King Chin nyatakan itu mengenai â€˜passing examination does not guarantee your citizenshipâ€™ 
kurang tepat. Tidak sedemikian penjelasan kaola seperti yang direkodkan dalam Laporan   Penuh   
(Hansard)   bertarikh
10 Mac 2016. Kaola merasa  kesal kerana Yang Berhormat Pehin Kapitan Lela Diraja Dato Paduka Awang 
Goh King Chin tidak merujuk Laporan  Penuh
(Hansard) tetapi memetik apa yang dilaporkan dalam media massa.

Oleh yang demikian, kaola ingin memberi semula penjelasan bahawa dalam Peruntukan Bab 5 - Akta 
Kebangsaan Brunei Penggal  15, terdapat beberapa syarat yang mesti dipenuhi. Salah satu syaratnya 
ialah pemohon dikehendaki lulus ujian Bahasa Melayu seperti yang ditetapkan dalam undang-undang 
berkenaan. Dalam hal ini, bererti setiap pemohon dimestikan memenuhi semua syarat peruntukan 
perundangan yang ada yang disebutkan dalam Akta berkenaan. Inilah yang dimaksudkan dengan 
proses-proses  yang perlu dilalui seperti yang terkandung dalam undang-undang berkenaan.

Perkara yang kedua, berkenaan dengan Bab 11 (3) - Akta Kebangsaan Brunei Penggal 15 yang telah 
disentuh oleh Yang Berhormat Pehin Kapitan Lela Diraja Dato Paduka Awang Goh King Chin. Kaola ingin 
menjelaskan bahawa Bab tersebut berkaitan dengan Perlucutan Taraf Kerakyatan dan ia tidak ada 
kaitangan dengan proses bagi permohonan Taraf Kerakyatan Kebawah Duli Yang Maha Mulia Paduka Seri 
Baginda Sultan dan Yang Di-Pertuan Negara Brunei Darussalam. Sekian sahaja yang dapat kaola 
jelaskan Yang Berhormat Yang Di-Pertua.

Yang Berhormat Yang Di-Pertua: Saya persilakan sekarang Yang Berhormat Menteri Pembangunan. 
Silakan.

Yang	Berhormat	Menteri Pembangunan:    Terima     kasih Yang     Berhormat     Yang    Di-Pertua.
  Assalamualaikum Warahmatullahi Taâ€™ala Wabarakatuh. Yang Berhormat Yang Di-Pertua, Ahli- ahli Yang 
Berhormat. Lebih dahulu kaola ingin merakamkan penghargaan dan ucapan setinggi-tinggi tahniah 
kepada Yang Behormat Yang Di-Pertua yang telah mempengerusikan dan memimpin Majlis Mesyuarat Negara 
ini dengan begitu berwibawa dan bijaksana dengan sokongan padu daripada Yang Dimuliakan Jurutulis 
dan Timbalan Jurutulis yang sangat berkesan sehingga segala-galanya telah berjalan dengan lancar.

Dalam kesempatan ini juga, kaola ingin merakamkan penghargaan dan terima kasih kepada semua Ahli 
Yang Berhormat Yang Dilantik atas soalan- soalan dan saranan yang telah dikemukakan yang begitu 
membina dalam mesyuarat ini. Kaola cuma ingin merespons kepada beberapa soalan kelmarin yang 
menyentuh bidang kuasa kementerian kaola. Izin kaola Yang Berhormat Yang Di-Pertua. Terima  kasih.

Soalan yang pertama daripada Yang Berhormat Pehin Kapitan Lela Diraja Dato Paduka Awang Goh King 
Chin, menyentuh mengenai isu land owner ship rule for foreign investors. Kaola rasa tidak perlu 
dijawab kerana telah dijawab dengan terperinci oleh Yang Berhormat Menteri Tenaga (Energy) dan 
Perindustrian di Jabatan Perdana Menteri.
Terus sahaja kaola beralih kepada  soalan daripada Yang Berhormat Dato Paduka Awang Haji Abdullah 
bin Haji Mohd. Jaafar, bukan soalan sebenarnya ialah seruan supaya pihak berkenaan untuk 
meningkatkan strategi dalam mengatasi kelambatan proses pemohonan orang ramai.

Sebagai menjawabnya, pihak berkenaan di bawah Kementerian Pembangunan termasuk Jabatan Tanah, 
setakat ini telah pun melaksanakan beberapa langkah untuk  memperbaiki  proses  atau  prosedur  di  
peringkat  jabatan dan  berhasrat  untuk  meneruskan usaha sedemikian sebagaimana yang diperlukan. 
Sebagai misalan, baru-baru ini pada bulan Februari, sistem LARIS (Land Application and Registration 
Information System) telah dilancarkan yang tujuannya untuk mengemaskinikan semua jenis pemohonan 
yang berkaitan dengan isu tanah. Sistem ini dijangka akan dapat membantu memendekkan tempoh masa 
semua permohonan yang tiada bermasalah.

Soalan seterusnya daripada Yang Berhormat Haji Awang Ahmad Morshidi bin Pehin Orang Kaya Digadong 
Seri Diraja Dato Laila Utama Haji Awang Abdul Rahman. Kenyataan sebenarnya mengenai isu power of 
attorney yang dengan adanya penjelasan yang diberikan mengenai power of attorney and trusted ini 
pelabur-pelabur tidak perlu lagi runsing mengenai mencari rumah.

Yang Berhormat Yang Di-Pertua. Dalam negara   sedang   menekankan   strategi

mempelbagaikan ekonomi dalam menarik pelabur asing ke negara kita, saya rasa penting dan menjadi 
tanggungjawab	kita	untuk memperbetulkan mana-mana perspektif atau persepsi yang kurang tepat.

Mengenai isu tempat tinggal bagi eksekutif luar negara yang  ingin melabur di negara ini, kita 
berkeyakinan bahawa isu ini tidaklah menjadi penghalang, kerana penyediaan kemudahan sedemikian 
banyak ditawarkan oleh pihak swasta termasuk kediaman yang bermutu tinggi yang boleh didapatkan 
dengan harga yang begitu kompetitif. Dari pengalaman dalam kalangan pelabur asing yang sudah mula 
bertapak di negara kita ini misalannya Simpor Pharma, CAE, MPTC Brunei Sdn. Bhd., Hengyi Industries 
Sdn. Bhd., dan sebagainya setahu kita feedback daripada mereka berhubung hal ini sungguh meyakinkan 
bahawa mereka tidak menemui sebarang kerumitan sama sekali dan sekali lagi dikongsikan semula 
bahawa jika ada antara mereka berhasrat memiliki hartanah secara list world atau secara list title. 
Cara ini, sudah mula diperbolehkan, tertakluk kepada kelayakan.

Seterusnya soalan daripada Yang Berhormat Awang Haji Gapor @  Haji Md. Daud bin Karim, berhubung 
Peruntukan     Jalan     Raya   sebanyak
$89 juta supaya akan dapat memperbanyakkan lagi rangkaian jalan raya, mana-mana kawasan perumahan 
yang padat seperti Meragang, Tanah Jambu   dan   Mengkubau   yang  selalu
traffic jammed serta Pusing Keliling Mentiri dan Sungai Akar perlu dinaik taraf dan juga seruan 
Yang Berhormat untuk menaik taraf sistem bekalan air. Perkara ini sedang dalam pengusahaan pada 
masa ini dan sudah setentunya akan melalui proses pertimbangan mengikut kemampuan pembiayaan.

Berhubung penaiktarafan bekalan air, projek paip air utama di  coastal road  di jalan pantai sudah 
pun berjalan dan projek ini adalah projek yang membawa air dari Bukit Barun ke Daerah Brunei dan 
Muara. Seperti yang sudah kaola terangkan jua semasa perdebatan tempoh    hari,    dan    
insya-Allah  akan dapat dicommissionkan pada penghujung tahun ini. Dengan demikian masalah air di 
kawasan Tanah Jambu dan Meragang, insya-Allah akan jauh berkurangan.

Seterusnya soalan daripada Yang Berhormat Awang Haji Ramli bin Haji Lahit iaitu mengenai kolam 
tadahan banjir tidak dapat menampung  jika hujan   lebat    di    kawasan    Jalan Ikas Bandung, 
Kampung Kupang. Peningkatan usaha mengurangkan dan mengatasi masalah banjir di kawasan berkenaan 
adalah secara berfasa. Peruntukan telah dipohonkan di bawah Rancangan    Kemajuan     Negara  Ke-11 
(RKN11) bagi meningkatkan sistem saliran di bawah hilir kawasan tadahan termasuk bagi aktiviti 
penggorekan sungai yang sudah tertentunya tertakluk kepada keutamaan berbanding program dan projek 
RKN11 yang lain.

Itu sahaja Yang Berhormat Yang Di-Pertua yang dapat kaola jelaskan dan kaola ucapkan 
berbanyak-banyak terima kasih. Wabillahi Taufik Walhidayah, Wassalamualaikum Warahmatullahi 
Wabarakatuh.

Yang Berhormat Yang Di-Pertua: Terima  kasih,  Yang  Berhormat  Menteri Pembangunan. Ahli-ahli Yang 
Berhormat, kita telah mendengar  selama 2 hari Ucapan-ucapan Penangguhan daripada Ahli-ahli Yang 
Berhormat Yang Dilantik dan juga Yang Berhormat Ahli-ahli Rasmi Kerana Jawatan. Saya juga ingin 
mengambil kesempatan untuk berucap dalam tempoh yang singkat ini.

Ahli-ahli Yang Berhormat. Saya mengucapkan terima kasih dan setinggi- tinggi penghargaan dengan 
Ucapan- Ucapan Penangguhan yang telah disampaikan oleh Ahli-ahli Yang Berhormat yang telah 
dibentangkan sejak hari Isnin semalam dan pada pagi ini. Dengan izin Allah Subahanahu Wataâ€™ala jua, 
alhamdulillah kita sekali lagi berpeluang untuk  menyaksikan  dan turut serta dalam penghujung 
Mesyuarat Pertama Dari Musim Permesyuaratan Kedua Belas Majlis Mesyuarat Negara yang boleh 
dikirakan berakhir dengan jayanya.

Dalam kesempatan ini, saya ingin mengucapkan setinggi-tinggi terima kasih dan penghargaan yang 
ikhlas atas kerjasama yang diberikan oleh semua Ahli Yang Berhormat sama ada Ahli-ahli Yang 
Berhormat Ex-Officio (Yang Berhormat    Menteri-Menteri    Kabinet)
mahupun Yang Berhormat Ahli-ahli Yang Dilantik kerana dengan memberikan kerjasama sepenuhnya, kita 
telah dapat menjalankan permesyuaratan kita ini dengan baik, lancar dan yang penting sekali penuh 
harmoni.

Saya juga ingin mengucapkan setinggi- tinggi terima kasih dan penghargaan kepada Jurutulis, 
Timbalan Jurutulis, Bentara Dewan dan pegawai pengapit beliau, maklumlah 10 kilo yang diangkat 
serta ke semua pegawai di semua peringkat sama ada dari Jabatan Majlis- Majlis Mesyuarat sendiri 
mahupun pegawai-pegawai dan kakitangan yang dipinjamkan dari beberapa kementerian dan jabatan atas 
usaha gigih dan komitmen sepenuhnya dalam menyediakan berbagai-bagai keperluan di luar 
permesyuaratan kita sepanjang permesyuaratan ini.

Kesempurnaan Persidangan Majlis Mesyuarat Negara ini juga atas usaha kerjasama yang diberikan oleh 
semua pihak yang membantu menyediakan keperluan logistik, termasuklah liputan media massa dan pihak 
kerajaan yang lain iaitu Jabatan Radio Televesyen Brunei dan Jabatan Penerangan serta media cetak 
dalam negeri yang telah membolehkan orang ramai mendengar, mengikuti dan saya harap mereka ini 
dapat menghayati perbincangan sepanjang persidangan ini.

Saya ingin mengambil kesempatan ini, secara tulus ikhlas mengucapkan terima kasih atas kerjasama 
itu. Saya  juga ingin menyembahkan sepenuh- penuhnya menjunjung kasih Kehadapan

Majlis Kebawah Duli Yang Maha Mulia Paduka     Seri     Baginda      Sultan Haji Hassanal Bolkiah 
Muâ€™izzaddin Waddaulah ibni Al-Marhum Sultan Haji Omar â€˜Ali Saifuddien Saâ€™adul Khairi Waddien, 
Sultan dan Yang Di-Pertuan Negara Brunei Darussalam atas keberangkatan baginda bercemar duli untuk 
membuka rasmi Istiadat Pembukaan Rasmi Mesyuarat Pertama Dari Musim Permesyuaratan Kedua Belas 
Majlis Mesyuarat Negara iaitu  pada  hari  Sabtu,  25  Jamadilawal 1437
bersamaan 5 Mac 2016 dan seterusnya baginda telah berkenan mengurniakan titah pada majlis tersebut.

Dalam titah baginda itu baginda telah menggariskan hala tuju dasar kerajaan baginda dalam menempuh 
keadaan ekonomi yang menurun bagi Tahun Kewangan 2016/2017 dan menyeru Ahli-ahli Yang Berhormat 
agar dapat memikirkan dalam membantu baginda untuk menangani masalah  yang dihadapi pada masa ini. 
Yang Berhormat Menteri-Menteri Kabinet dalam Kerajaan baginda juga telah menggariskan beberapa 
langkah yang akan diambil bagi melaksanakan hasrat baginda tersebut dengan penuh terperinci.

Kebawah Duli Yang Maha Mulia Paduka Seri Baginda Sultan Haji Hassanal Bolkiah Muâ€™izzaddin Waddaulah 
ibni Al-Marhum Sultan Haji Omar â€˜Ali Saifuddien Saâ€™adul Khairi  Waddien Sultan dan Yang Di-Pertuan 
Negara Brunei Darussalam juga bertitah semasa Istiadat Pembukaan Rasmi Mesyuarat Pertama Dari Musim 
Permesyuaratan Kedua  Belas  Majlis  Mesyuarat  Negara
di mana titah Baginda  adalah menyentuh tentang peranan Ahli-ahli Yang Berhormat Yang Dilantik 
supaya dapat menyuarakan lagi saranan- saranan atau buah fikiran mengenai  cara mengurangkan 
kebergantungan negara terhadap sumber minyak dan gas.

Alhamdulillah, dalam menanai hasrat baginda itu, pihak Ahli-ahli Yang Berhormat Yang Dilantik, saya 
kira telah memberikan pandangan cadangan dan pendapat yang bernilai. Dari cetusan minda tersebut 
bagi mana-mana pandangan atau cadangan yang sesuai dan berfaedah yang boleh diguna pakai oleh 
kementerian yang berkaitan dalam usaha merancang dan menjalankan usaha kerajaan bagi menangani 
penurunan hasil kerajaan ini.

Ahli-ahli Yang Berhormat. Alhamdulillah dari Mesyuarat Pertama Dari Musim Permesyuaratan Kedua 
Belas Majlis Mesyuarat Negara pada tahun ini, kita sekali lagi dengan jayanya membincangkan perkara 
signifikan,  tepat dan berinspirasikan Tema Kewangan 2016 iaitu â€œMengukuhkan Iklim Perekonomian 
Bagi Mendukung Pembangunan Berterusanâ€.

Sesi Majlis Mesyuarat Negara melalui peringkat Jawatankuasa telah pun membincangkan meneliti dan 
menganalisis Belanjawan Rang Undang- Undang sebelum ia diluluskan untuk menjadi Akta Perbekalan. 
Dari pemerhatian dan pengamatan saya sendiri apa yang telah dibincangkan sepanjang  persidangan 
pada  tahun ini,

termasuklah soalan yang telah dikemukakan, cadangan, saranan serta jawapan dan respons yang 
diberikan daripada Ahli-ahli Yang Berhormat, insya-Allah akan membawa hasil yang produktif, 
kondusif dan konklusif.

Dalam suasana perekonomian dunia yang tidak menentu yang negara kita terjejas disebabkan oleh 
penurunan harga minyak yang dikatakan jatuh merudum dan kesannya amatlah ketara dengan penurunan 
anggaran hasil dan belanjawan negara bagi tahun ini, sebagaimana yang digambarkan dalam Akta 
Perbekalan 2016/2017. Maka saya berkesimpulan bahawa:-

1. Kita hendaklah menjauhi sikap complacent ataupun dalam comfort zone. Kita terus dan haruslah 
mengambil sikap berbelanja, berhemat dengan cara lebih melihat kepada keperluan dan keutamaan;

2. Janganlah kita lalai dan lemah semangat disebabkan kemerosotan ekonomi ini tetapi anggaplah 
insiden ini sebagai cubaan dan sepatutnya akan dapat menjadikan sebagai stepping stone untuk negara 
agar kita lebih berfikiran terbuka dan ia dapat mengajar dan melatih kita secara outside the box 
ini termasuklah usaha seperti  menerokai peluang-peluang  dan juga menceburi bidang-bidang yang 
membawa kepada perekonomian  kita yang belum kita lihat;

3. Kita juga haruslah bersifat optimistik di  samping  menanamkan pemikiran
realistik. Usaha untuk meningkatkan perekonomian negara bukanlah hanya tertumpu kepada satu pihak 
sahaja malah ia tanggungjawab kita bersama. Kalau kita bertepuk sebelah tangan maka tidak ada 
bunyinya yang dapat kita dengar; dan

4. Kita haruslah meningkatkan lagi integriti kita sebagai satu pasukan dan memberi usaha sepenuhnya 
secara collectively. Saya harap perkara itu dapat dipertimbangkan dan difikirkan demi kepentingan 
negara, rakyat dan kepentingan raja kita yang mengharapkan hasil yang berkesan dari kita semua.

Dengan ucapan yang ringkas ini maka mengikut Peruntukan 35 (i) dari Peraturan Majlis Mesyuarat 
Negara, maka dengan ini saya tangguhkan Mesyuarat Pertama Dari Musim Permesyuaratan Kedua Belas 
Majlis Mesyuarat Negara ini kepada satu tarikh yang akan ditetapkan dan insya-Allah kita akan 
berjumpa lagi.

(Yang Berhormat Yang Di-Pertua mengetuk dengan gavel menandakan Persidangan Majlis Mesyuarat Negara 
ditangguhkan)

Majlis kita tangguhkan. Sekian Wabillahi Taufik Walhidayah. Wassalamualaikum Warahmatullahi 
Wabarakatuh.

(Majlis Mesyuarat Negara ditangguhkan)
