


Majlis Mesyuarat disambung semula pada pukul 2.30 petang

Yang   Berhormat   Yang Di-Pertua:
Assalamualaikum Warahmatullahi		Taâ€™ala			Wabarakatuh. Ahli-ahli Yang Berhormat, Persidangan 
sekarang		disambung		semula	bagi Perkara	IX,	iaitu	Ucapan-Ucapan Penangguhan.

Pada sidang yang telah kita adakan  pada sebelah pagi tadi, seramai 10  orang Ahli Yang Berhormat 
telah membuat kenyataan-kenyataan dalam Ucapan-Ucapan Penangguhan masing- masing. Sungguhpun 
demikian, dalam mengambil kira mengenai kenyataan Ahli-ahli Yang Berhormat Yang Dilantik itu, saya 
berpendapat seeloknyalah  Yang Berhormat Ahli-ahli Rasmi Kerana Jawatan yang suka untuk memberikan 
responsnya atau penjelasan yang  ringkas terhadap perkara yang ditimbulkan yang perlu mendapat 
penjelasan.

Sekarang saya mempersilakan kepada Ahli-ahli Yang Berhormat seterusnya untuk menyambung semula 
Ucapan- Ucapan Penangguhan masing-masing.

Yang Dimuliakan Jurutulis: Ucapan Penangguhan seterusnya akan disampaikan oleh Yang Berhormat Awang 
Haji A. Ahmad bin Husain.

Yang Berhormat Awang Haji A. Ahmad bin Husain: Terima  kasih Yang Berhormat Yang Di-Pertua. 
Assalamualaikum Warahmatullahi Taâ€™ala Wabarakatuh.  .
Alhamdulillahi Rabbil Alamin Wassalatu Wassalaamu Aâ€™laa Asyrafil Anbiya Walmursaleen Waâ€™ala Alihi 
Wasahbihi Ajmain. Rabiss rahli sadri, wa yassir li amri, wahlul ukdatam min lisani, yap kahu kauli.

Yang Berhormat Yang Di-Pertua, dan Ahli-Ahli Yang Berhormat. Agenda perbincangan kita pada petang 
ini ialah Ucapan-Ucapan Penangguhan daripada Ahli Majlis Mesyuarat Negara.

Pertama-tama kita mengucapkan syukur kepada  Allah  Subhanahu   Wataâ€™ala dan terima kasih kepada 
Yang Berhormat Yang Di-Pertua yang telah mempengerusikan Majlis dengan sebaik- baiknya dengan tidak 
ada cacat celanya. Untuk itu memanglah sesuai kalau kaola berpantun:-

Pagar buluh babatnya jarang, Kembang melati kuntumnya rata, Dalam sepuluh sakit seorang, Tahukan 
hati menimbang rasa.

Dalam  ucapan  ini,  kaola  menyentuh  2 perkara:-

1. Kaola timbulkan perkara gaji Penghulu, Ketua Kampung yang telah dihasratkan sekian lama iaitu 
sejak 5 tahun yang lalu, dan kini telah direalisasikan  sepenuhnya  oleh kementerian berkenaan, dan 
diucapkan tahniah dan terima kasih; dan

2. Mengutarakan bagi pengurniaan pingat kehormatan dan bintang kebesaran   kepada   penulis-penulis




dan orang yang  berkecimpung dalam bidang bahasa, sastera dan budaya iaitu Persatuan Asterawani 
Brunei dan lain-lain. Mudah- mudahan ia akan dapat  direalisasikan bagi menyuntik semangat para 
penulis bahasa, sastera dan budaya dan orang-orang yang berkaliber mengangkatnya.

Dalam banyak hal, kaola menyedari bahawa Kebawah Duli Yang Maha Mulia Paduka Seri Baginda Sultan 
Haji Hassanal Bolkiah Muâ€™izzaddin Waddaulah ibni Al-Marhum Sultan Haji Omar â€˜Ali Saifuddien Saâ€™adul 
Khairi Waddien merupakan seorang raja dan pemimpin yang berpengetahuan dalam banyak hal.

Baginda memahami dan menyedari bahawa doa-doa para ulama, anak- anak yatim, ustaz-ustaz, imam-imam 
dan lain-lain adalah mustajab untuk memajukan dan mencapai cita-cita baginda, baginda mempunyai 
pengetahuan dan pengalaman yang luas dalam mentadbir negara sama seperti ayahanda  baginda 
Al-Marhum Sultan Haji Omar â€˜Ali Saifuddien Saâ€™adul Khairi Waddien yang sentiasa mengasihi dan 
menyayangi rakyatnya.

Kalau baginda tidak tahu luasnya langit, baginda bertanya kepada burung helang, jika baginda tidak 
tahu luasnya laut, baginda bertanya kepada ikan, jika baginda tidak tahu tentang lebarnya bumi, 
baginda  akan terus bertanya kepada cacing, dan  kalau  baginda  kurang   faham
tentang luasnya padang, baginda bertanya kepada belalang. Sebab itulah dihubungkan dengan pantun:-

Pengiran bersabda di peterana, Memakai baju selempang baldu, Titah sepatah banyak makna, Kalau 
dijumlah bukan seribu.

Mengenai pengurniaan pingat kehormatan dan bintang kebesaran yang kaola sebutkan itu, baginda juga 
telah tahu siapa pendukung- dukung bahasa, sastera dan budaya sama seperti Pengiran Sarmayuda 
Pengiran Mohd. Salleh  yang masyhur dengan Syair Rakisnya dan Al-Marhum   Sultan   Haji   Omar   
â€˜Ali Saifuddien Saâ€™adul Khairi Waddien masyhur dengan Syair Perlembagaannya dan beberapa syair 
baginda seperti Syair Rajang Hari, Rajang Jenaka dan lain-lain lagi.

Dengan demikian, karya-karya baginda itu hebat semuanya sehingga baginda digelar dengan julukan 
â€˜Arkitek Brunei Modenâ€™. Penulis-penulis seperti Nur Ilham, Putera Ditanjung, Jamidul Hayat, Ali 
Tamin, Wan Muhammad, Yura Halim, Jamil Umar, Syukri Zain, Yahya MS, Badaruddin HO, Adi Rumi dan 
banyak lagi. Mereka ini berkumpul dalam Persatuan Asterwani yang selalu disebut di sana sini. 
Mereka ini sangat berjasa kepada negara dan mereka juga penyuntik semangat yang dinamik, progresif 
dan revolusi untuk memajukan Negara Brunei Darussalam dan adalah patut untuk dikenang jasa-jasa 
mereka itu.




Seorang lagi guru muda yang berani menyongsong angin dan arus dalam menjayakan cita-cita berbahasa 
dan berbudaya ini iaitu mendayungkan Asterawani. Jika kita imbas balik memang panjang ceritanya dan 
saya tidak akan memanjangkan cukuplah dengan menyebut namanya sahaja.

Ia telah berkorban dengan moral dan materialnya untuk mengangkat perlembagaan bertulis pada tahun 
1959 dalam astrawaninya. Dia dianggap mendayung sebuah panggung wayang yang besar semata-mata untuk 
mengangkat dan memajukan bangsa dan negara.

Di samping itu, Kebawah Duli Yang Maha Mulia Paduka Seri Baginda Sultan Haji Hassanal Bolkiah 
Muâ€™izzaddin Waddaulah ibni Al-Marhum Sultan Haji Omar â€˜Ali Saifuddien Saâ€™adul Khairi Waddien, 
Sultan dan Yang Di-Pertuan Negara Brunei Darussalam bersama dengan ayahanda baginda bergerak 
bersama-sama menjayakan cita-cita bangsa Brunei sendiri.

Kita imbas kembali pengorbanan Penghulu-Penghulu dan Ketua-Ketua Kampung yang menjadi teras dan 
teraju kepimpinan orang-orang Brunei. Penghulu dan Ketua Kampung itu sebagai indung yang sanggup 
berbasah bekaring (bertungkus lumus) menjalankan tugas dan cita-cita demi kemajuan bangsa Brunei. 
Tidak ada Penghulu dan Ketua Kampung dan tidak juga akan wujud jika Penghulu dan Ketua Kampung 
tidak diangkat oleh Kebawah  Duli  Yang  Mulia  Paduka Seri
Begawan Sultan Omar â€˜Ali Saifuddien. Dengan adanya kedua-dua golongan seperti penulis dan penghulu 
itu telah berusaha dan berkorban dari segi materialnya untuk menjadikan Brunei maju dalami arena 
penulisan. Kaola akhiri dengan sebuah pantun:

Burung pingai dari Melaka, Hinggap di dahan bunga kemboja, Negara Brunei sudah merdeka,
Dengan falsafah Melayu Islam Beraja.

Itulah yang diangkat oleh penulis- penulis dan penghulu-penghulu selama ini untuk menjayakan 
cita-cita. Wabilahit Taufik Walhidayah Wassalamualaikum Warahmatullahi Wabarakatuh.

Yang Dimuliakan Jurutulis: Ucapan Penangguhan seterusnya akan disampaikan oleh Yang Berhormat Awang 
Haji Gapor @ Haji Md. Daud bin Karim.

Yang Berhormat Awang Haji  Gapor
@ Haji Md. Daud bin Karim: Terima kasih  Yang  Berhormat  Yang Di-Pertua.
Yang Berhormat Yang Di-Pertua, Yang Berhormat Ahli- ahli Rasmi Kerana Jawatan dan  Ahli- ahli Yang 
Berhormat Yang Dilantik. Assalamualaikum	Warahmatullahi Wabarakatuh dan salam sejahtera. Segala 
puji dan syukur kita panjatkan  ke hadrat Allah Subhanahu Wataâ€™ala kerana atas segala limpah,  
rahmat serta, izin-Nya jua, permesyuaratan ini berjalan selawat dan salam ke atas junjungan besar 
kita Nabi Muhammad Sallalahu Alaihi Wassallam, kaum kerabat serta pengikut-pengikut Baginda




yang taat lagi jujur hingga ke akhir zaman.

Yang Berhormat Yang Di-Pertua dan Ahli-ahli Yang Berhormat. Persidangan Mesyuarat Pertama Dari 
Musim Permesyuaratan Kedua Belas Majlis Mesyuarat Negara telah pun berjalan dengan  lancar   dan   
sempurna  dengan kebijaksanaan Yang Berhormat Yang Di-Pertua mempengerusikan dan memimpin kesemua 
permesyuaratan yang    bermula    pada    hari     Sabtu,
5 Mac 2016 hingga ke hari ini dan ucapan terima kasih juga kepada Yang Berhormat Ahli-ahli Rasmi 
Kerana Jawatan yang telah memberikan jawapan kepada beberapa soalan yang telah dikemukakan di Dewan 
yang mulia ini dalam suasana harmoni, persefahaman, muhibah dan saling menghormati.

Belanjawan sejumlah $5,600 juta telah pun diperkenankan oleh Kebawah Duli Yang Maha Mulia Paduka 
Seri Baginda Sultan dan Yang Di-Pertuan Negara Brunei Darussalam sangat-sangat dijunjung tinggi dan 
menunjukkan betapa prihatinnya baginda terhadap kesejahteraan rakyat. Apa yang ditimbulkan di Dewan 
yang mulia ini ialah	menjurus	kepada mempertingkatkan  keperluan  rakyat dan penduduk negara ini.

Sebagai merujuk titah Kebawah Duli Yang Maha Mulia Paduka Seri Baginda Sultan dan Yang Di-Pertuan 
Negara Brunei Darussalam di Istiadat Pembukaan Rasmi Mesyuarat Pertama Dari    Musim    
Permesyuaratan  Kedua
Belas      Majlis      Mesyuarat     Negara
25     Jamadilawal     1437    bersamaan
5 Mac 2016, antara lain dalam titah baginda â€œsupaya Ahli-ahli Majlis Mesyuarat Negara meneruskan 
serta melipatgandakan dalam pemedulian permasalahan rakyat dan penduduk negara  ini  sama   ada   
bermastautin  di kawasan bandar mahupun di luar bandarâ€.

Merujuk kepada peruntukan Pembinaan Jalan sejumlah $89 juta disediakan dan ini    akan    dapat    
membanyakkan  lagi rangkaian jalan  yang  akan  dibina di Negara Brunei Darussalam. Sehubungan 
dengan itu, mana-mana kawasan perumahan yang padat seperti Perumahan Negara di Meragang, Tanah 
Jambu dan Mengkubau yang sering mengalami kesesakan lalu lintas (trafik) terutamanya di kawasan 
keluar  simpang, pusing keliling Mentiri dan pusing keliling Sungai Akar supaya akan dapat 
ditingkatkan dan dinaik taraf.

Yang Berhormat Yang Di-Pertua dan Ahli-ahli Yang Berhormat. Kaola juga menyokong langkah berjimat 
cermat yang sedang dijalankan oleh kerajaan yang berlaku dalam perkhidmatan awam yang telah 
disarankan oleh Yang Berhormat Menteri di Jabatan Perdana Menteri dan Menteri Kewangan II (Kedua) 
semasa membentangkan Peruntukan Belanjawan Tahun Kewangan 2016/2017.

Dalam hubungan ini, rakyat dan penduduk diseru untuk  sentiasa berjimat cermat dalam merancang 
perbelanjaan  dan  sentiasa  bijak dalam




penggunaan pemberian subsidi seperti tenaga elektrik, air, minyak, gas dan lain-lain.

Dalam kesempatan ini, kaola mewakili Kawasan Zon 2, Daerah Brunei dan Muara menyembahkan 
setinggi-tinggi menjunjung kasih Kehadapan Majlis Kebawah Duli Yang Maha Mulia Paduka Seri Baginda 
Sultan dan Yang  Di-Pertuan Negara Brunei Darussalam atas  pelantikan  kaola  di  Kawasan  Zon 2 
dalam tempoh 5 tahun yang akan berakhir pada 5 Mei 2016 ini.

Di dewan yang mulia ini, kaola memohon supaya peruntukan yang  telah diluluskan akan dapat 
digunakan kepada projek-projek ataupun rancangan yang telah disusun,  siap pada waktunya terutama 
sekali projek jalan raya, penaiktarafan sistem bekalan air. Masalah ini sentiasa dinantikan oleh 
rakyat dan penduduk negara ini.

Kaola mengucapkan setinggi-tinggi penghargaan dan terima kasih kepada Yang Dimuliakan Jurutulis, 
Timbalan Jurutulis serta pegawai dan kakitangan Jabatan Majlis-Majlis Mesyuarat yang telah 
melaksanakan tugas mereka dengan baik dan sempurna.

Sebelum kaola mengakhiri ucapan penggulungan ini kaola mengambil kesempatan untuk memohon maaf, 
jika ada tersuruk langkah (tindak tanduk), tutur kata yang terutama sekali kepada semua Ahli Yang 
Berhormat. Kaola  akhiri dengan beberapa rangkap pantun.
Pergi ke bandar naik kereta, Mari singgah di Kuala pekan, Tersalah kata maaf dipinta, 10 jari 
hamba pohonkan.

Bintang barat terbit petang, Bintang timur terbit pagi, Jika tidak melarat pandang, Ada umur ketemu 
lagi.

Sekian, Wabillahi Taufik Walhidayah, Wassalamualaikum Warahmatullahi Wabarakatuh.

Yang Berhormat Pengerusi: Ucapan Penangguhan seterusnya akan disampaikan oleh Yang Berhormat Awang 
Haji Tahamit bin Haji Nudin.

Yang Berhormat Awang Haji Tahamit bin Haji Nudin: Terima kasih Yang Berhormat Yang Di-Pertua. 
Assalamualaikum	Warahmatullahi Wabarakatuh. Yang Berhormat Yang Di-Pertua, Yang Berhormat Ahli-ahli 
Rasmi Kerana Jawatan dan Yang Berhormat Ahli-ahli Yang Dilantik. Lebih dahulu kaola/saya ingin 
mengucapkan tahniah kepada Yang Berhormat Yang Di-Pertua, Yang Dimuliakan Jurutulis, Yang Mulia 
Timbalan Jurutulis kerana dengan jayanya  mempengerusikan Majlis Mesyuarat Pertama Dari Musim 
Permesyuaratan Kedua Belas Majlis Mesyuarat Negara. Kaola juga  tidak  lupa ingin mengucapkan 
tahniah kepada Yang Berhormat Ahli-ahli Rasmi Kerana Jawatan yang memberikan taklimat dan jawapan 
yang komprehensif.

Kaola selaku Ahli  Yang  Berhormat  Yang         Dilantik,        menyampaikan




permasalahan negara dan rakyat, walaupun kadang-kadang pendapat dan pandangan  berbeza   tetapi   
tujuan  kita    sama,    demi    penambah- baikan kehidupan, keharmonian, perekonomian,	
pembangunan, keagamaan dan lain-lain demi negara yang sama-sama kita cintai.

Dalam dunia yang serba mencabar ini, susah untuk diramal terutama harga minyak yang kita hampir 
sepenuhnya bergantung pada komiditi ini dan ditambah lagi dengan isu pengangguran yang perlu kita 
tangani bersama. Mekanismenya sudah ada, seperti titah Kebawah Duli Yang Maha Mulia Paduka Seri 
Baginda Sultan Haji Hassanal Bolkiah Muâ€™izzaddin Waddaulah ibni Al-Marhum Sultan Haji Omar â€˜Ali 
Saifuddien Saâ€™adul Khairi Waddien, Sultan dan Yang Di-Pertuan Negara Brunei Darussalam. Baginda 
memperkenankan beberapa reformasi penting bagi mempelbagaikan ekonomi negara seperti Foreign Direct 
Investment (FDI) dan Downstream Industry.

Bagi perusahaan tempatan yang berskala kecil dan sederhana, apa yang tinggal adalah untuk 
merealisasikan matlamat kerajaan tersebut. Jika kita melihat sejarah Brunei, ujian yang lebih getir 
telah kita tempuhi. Berkat kepimpinan bijaksana Kebawah Duli Yang Maha Mulia Paduka Seri Baginda 
Sultan Haji Hassanal Bolkiah Muâ€™izzaddin Waddaulah, Sultan dan Yang Di-Pertuan Negara Brunei 
Darussalam, ujian yang sedang   kita   hadapi   pada   masa  ini,
insya-Allah akan kita selesaikan satu persatu dengan sokongan semua rakyat. Sebelum mengundur 
diri, kaola menyusun jari sepuluh, memohon ampun dan maaf sekiranya ada menyinggung perasaan di 
dalam Dewan mahupun yang di luar Dewan.

Sekian, Wabillahi Taufik Walhidayah, Wassalamualaikum Warahmatullahi Wabarakatuh.

Yang Berhormat Pengerusi: Ucapan Penagguhan oleh Yang Berhormat Awang Haji Jumat bin Akim.

Yang Berhormat Awang Haji Jumat bin Akim: Terima kasih  Yang Berhormat	Yang		Di-Pertua. 
Assalamualaikum		Warahmatullahi Wabarakatuh dan salam sejahtera. Yang Berhormat Yang Di-Pertua, 
Yang Berhormat Ahli-ahli Rasmi Kerana Jawatan dan Yang Berhormat Ahli-ahli Yang Dilantik. Dalam 
menyokong Usul Penangguhan Yang Berhormat Pehin Orang Kaya Seri Kerna Dato Seri Setia (Dr.) Haji 
Awang Abu Bakar bin Haji Apong, Menteri Hal Ehwal Dalam Negeri, Negara Brunei Darussalam, kaola 
sama- sama menyembahkan setinggi-tinggi menjunjung Kasih Kehadapan Majlis Kebawah Duli Yang Maha 
Mulia Paduka Seri Baginda Sultan Haji Hassanal Bolkiah Muâ€™izzaddin Waddaulah ibni Al-Marhum Sultan 
Haji Omar â€˜Ali Saifuddien Saâ€™adul Khairi Waddien, Sultan dan Yang Di-Pertuan Negara Brunei 
Darussalam.

Dalam kesempatan ini, kaola juga mengucapkan    syabas    dan    tahniah




kepada Yang Berhormat Yang Di-Pertua kerana memimpin mesyuarat di Dewan yang mulia ini, dengan 
cemerlangnya dengan dibantu oleh Yang Dimuliakan Jurutulis dan Timbalan Jurutulis serta 
pegawai-pegawai dan kakitangan Jabatan Majlis-Majlis Mesyuarat.

Dalam membahaskan Peruntukan Belanjawan Tahun 2016/2017, semua Ahli Yang Berhormat telah diberi 
kesempatan untuk bercakap serta memberikan pandangan, terima kasih banyak-banyak Yang Berhormat 
Pengerusi.

Bajet yang telah diperuntukkan iaitu berjumlah hampir $500 juta, merupakan satu kurnia yang patut 
disyukuri dan dihargai dalam usaha Kerajaan Kebawah Duli Yang Maha Mulia Paduka Seri Baginda Sultan 
dan Yang Di-Pertuan Negara Brunei Darussalam, memberikan perhatian terhadap kesejahteraan rakyat 
dan penduduk di negara ini, seperti mana yang telah dititahkan oleh Kebawah Duli Yang Maha Mulia 
Paduka Seri Baginda Sultan Haji Hassanal Bolkiah Muâ€™izzaddin Waddaulah ibni Al-Marhum Sultan Haji 
Omar â€˜Ali Saifuddien Saâ€™adul Khairi Waddien, Sultan dan Yang Di-Pertuan Negara Brunei Darussalam, 
pada musim permesyuaratan yang lepas.

Menghayati titah baginda itu, dengan penuh seribu makna dan nasihat untuk menjadi panduan dalam 
sama-sama menangani kegawatan ekonomi negara supaya Majlis Mesyuarat Negara berperanan sebagai ejen 
pencetus  idea
bagi pembangunan ekonomi negara serta pemangkin ekonomi negara.

Menyentuh     mengenai     Pelan Strategi Kementerian-kementerian yang mendapat peruntukan 
masing-masing, saya penuh yakin dan percaya    kiranya
70 peratus strategi yang telah  digariskan akan dapat dilaksanakan, insya-Allah. Dengan izin Allah 
Subhanahu Wataâ€™ala, Negara Brunei Darussalam ini akan aman makmur  serta mendapat limpah rahmat 
daripada Allah Subhanahu Wataâ€™ala.

Kita mengharapkan semua perancangan akan dapat dilaksanakan mengikut keutamaan di samping kita 
berbelanja secara berhemah tanpa menjejaskan kepentingan masyarakat. Rakyat juga diseru akan 
sentiasa menanamkan semangat rajin berusaha, merebut peluang perniagaan yang sekarang ini telah 
diberikan berbagai-bagai kemudahan melalui perubahan, pelbagai prosedur dan sistem semata-mata 
untuk menjijnakkan rakyat dan penduduk negara ini dalam bidang urus niaga bagi sara diri serta 
keluarga dan menjana ekonomi negara.

Yang Berhormat Yang Di-Pertua. Dalam Rancangan Kemajuan Negara Ke-10 (RKN10), pelbagai rancangan 
telah dilaksanakan dan sedang dalam pelaksanaan bagi memastikan rakyat  dan penduduk Negara Brunei 
Darussalam dapat menikmati pembangunan yang seimbang dengan keperluan semasa. Apa yang diharapkan 
supaya kementerian yang berkenaan akan  dapat  memberikan  fokus kepada




bidang yang memberikan keuntungan yang besar kepada kerajaan dan rakyat serta penduduk negara ini.

Menyentuh mengenai keusahawanan yang perlu dikembangkan bagi membina belia yang ingin bergiat aktif 
dalam perniagaan dan industri kecil dan sederhana, peluang yang ada memang tersedia dan perlu 
direbut. Cuma apa yang penting, bagaimana mereka memulakan? Inilah yang agak sukar  bagi mereka. 
Bagi melaksanakan  perkara ini, pihak yang berwajib perlu memikirkan bagaimana mekanisme yang dapat 
merangsang belia ini bergiat dan menceburi bidang perniagaan yang mereka boleh lakukan.

Dicadangkan, agar Pusat Perniagaan untuk belia disediakan di keempat- empat daerah di negara ini.  
Dalam pusat tersebut disediakan ruang seperti kedai gunting rambut, dandanan  rambut, restoran 
tempat berjual jenis- jenis makanan ringan, kedai membaiki telefon, bengkel membaik pulih kereta 
dan lain-lain yang dilengkapi dengan kemudahan yang diperlukan.

Setiap belia yang menjalani apa juga bidang kursus ditempatkan sementara menggunakan ruang tersebut 
bagi mempraktikkan apa jua kursus yang diikuti dalam berbagai-bagai  bidang. Apa yang nampak 
sekarang ini, banyak kursus yang telah dijalankan  dan  banyak juga mereka yang telah menamatkan 
kursus tapi belum banyak kita lihat mereka ini bergiat aktif dalam bidang perniagaan.
Melalui kaedah ini, kita akan dapat menyemai benih, yang nantinya tumbuh menjadi buah yang segar 
dan manis rasanya untuk negara dan menjadikan pelaburan masa depan seperti yang telah diutarakan 
oleh Yang Berhormat Menteri Hal Ehwal Dalam Negeri dalam Ucapan Penangguhan pagi tadi.

Dalam mempelbagaikan ekonomi negara dalam bidang industri yang boleh diterokai dan signifikan dalam 
isu sampah dan kitar semula. Kita kaitkan dengan masalah sampah yang boleh dikitar semula seperti 
kertas, plastik, tin minuman   yang   banyak    digunakan di negara ini, biasanya dikumpulkan 
secara berasingan dan dijual kepada ejen yang mengendalikannya.

Apa yang berlaku pada masa ini,  syarikat yang mengendalikan kitar semula ini akan menjual balik 
kepada ejen luar negara seperti Singapura dan seumpamanya. Apakah tidak boleh kiranya barang kitar 
semula ini diproses di dalam negara ini dengan ditawarkan kepada syarikat tempatan atau joint 
venture dengan syarikat luar negara bagi menghasilkan produk seperti tisu, tin-tin minuman dan 
seumpamanya. Melalui usaha ini akan dapat menjamin ekonomi serta peluang pekerjaan bagi rakyat dan 
penduduk negara ini.

Mengenai dengan teguran dan peringatan Yang Berhormat Menteri Hal Ehwal Dalam Negeri mengenai isu 
sampah, saya menyokong sepenuhnya saranan Yang Berhormat berkenaan bahawa isu sampah dan alam 
sekitar adalah       tanggungjawab      bersama.




Kita ingin membuat perbandingan kebersihan negara yang sedang membangun    dan    negara     maju   
di dunia ini. Rakyatnya mengamalkan sikap berdisiplin, pembersih serta bertanggungjawab terhadap 
kebersihan alam sekitar. Isu ini banyak bergantung pada budaya cara hidup masyarakat yang tinggal 
di sesuatu tempat. Ia memerlukan kesedaran atau civic minded dalam kalangan masyarakat di negara 
ini.

Kita buat kajian masyarakat yang  tinggal  di  darat   dan   Kampung   Air di sekitar tahun 70-an. 
Isu sampah dan alam sekitar kurang diberi perhatian ketika itu. Sampah dibuang sesuka hati tanpa 
menghiraukan keselamatan dan kebersihan. Maknanya budaya â€˜malas ku ingauâ€™ (tidak endah) menjadi 
warisan hingga kepada generasi sekarang. Kita mengharapkan melalui pendidikan dan teladan daripada 
ibu bapa dan masyarakat, perkara ini akan dapat diperbaiki dari semasa ke semasa.

Perlu juga diambil perhatian, kehadiran pekerja asing ke negara kita juga turut menyumbang kepada 
pencemaran alam sekitar.   Banyak   didapati    mereka juga membuang sampah merata-rata. Misalannya 
membuang sampah di tepi jalan dan di tempat bukan pembuangan sampah. Maka dicadangkan agar  mereka 
ini akan diberikan kursus serta orientasi mengenai peraturan dan undang-undang negara ini yang 
perlu dipatuhi, sebelum mereka ini bekerja atau diberi permit kerja melalui majikan masing-masing.
Yang Berhormat Yang Di-Pertua. Dalam kesempatan ini, saya ingin memohon maaf kepada Yang Berhormat 
Yang Di-Pertua dan Yang Berhormat Ahli-ahli Rasmi kerana Jawatan jika terdapat kelakuan yang 
sumbang dan tidak menepati kehendak Dewan ini, dalam menyampaikan apa jua ucapan dan cadangan 
sepanjang Majlis ini berlangsung. Cadangan dan pandangan yang disampaikan adalah berniat baik untuk 
kepentingan rakyat dan negara kita Negara Brunei Darussalam yang sama-sama kita cintai. Akhir 
kalam, kaola jua ingin sama-sama berpantun:-

Rancangan disusun dengan teliti, Dituntut bersabar dalam menanti, Rakyat bersyukur kepada Ilahi, 
Menuju kemajuan untuk dinikmati.

Prasarana tiada kurang,
Tempat berjaja sudah dibisaikan, Kurangkan meminta apa yang kurang, Usaha gigih perlu ditingkatkan.

Sekian sahaja Yang Berhormat Yang Di-Pertua. Wabillahi Taufik Walhidayah, Wassalamuâ€™alaikum 
Warahmatullahi Wabarakatuh.

Yang Dimuliakan Jurutulis: Ucapan Penangguhan seterusnya akan disampaikan oleh Yang Berhormat Awang 
Haji Mohd. Shafiee bin Ahmad.

Yang Berhormat Awang Haji Mohd. Shafiee bin Ahmad: Terima kasih Yang Berhormat Yang Di-Pertua. 
Assalamualaikum	Warahmatullahi Wabarakatuh. Yang Berhormat Yang Di-Pertua,   Yang   Berhormat    
Ahli-ahli




Kerana Jawatan dan Yang Berhormat Ahli-ahli Yang Dilantik yang kaola hormati sekalian. Kaola lebih 
dahulu dengan penuh hormat bersetuju dan menyokong sepenuhnya akan Ucapan Penangguhan Yang 
Berhormat Menteri Hal Ehwal Dalam Negeri, Negara Brunei Darussalam yang disampaikannya pada sebelah 
pagi tadi.

Kaola menyambut baik dan menyokong sepenuhnya saranan yang telah disampaikan oleh Yang Berhormat 
Menteri Hal Ehwal Dalam Negeri tersebut. Setiap rancangan yang difikirlkan strategik yang hendak 
dijalankan seharusnya dikongsikan sama dengan Yang Berhormat Ahli-ahli Yang Dilantik, bagi 
mengurangkan soalan- soalan yang kurang strategik yang disuarakan di Dewan yang mulia ini. Ini akan 
dapat memberi ruang untuk Ahli Majlis Mesyuarat Negara memfokuskan dirinya membincangkan kepada 
perkara-perkara yang lebih substantif, kalaupun ada hanya sepintas lalu.

Yang Berhormat Yang Di-Pertua, Ahli- ahli Yang Berhormat mungkin kurang arif tentang boundary issue 
yang strategic itu. Sama jua seperti halnya dengan isu-isu keselamatan negara  yang dibangkitkan di 
Dewan yang mulia ini. Dalam kesempatan ini, kaola ingin mengucapkan tahniah dan setinggi- tinggi 
penghargaan kepada Yang Berhormat Ahli-ahli kerana Jawatan  telah dapat merespons dengan baik isu, 
cadangan dan saranan yang diutarakan oleh Yang Berhormat Yang  Ahli-ahli Yang Dilantik dengan penuh 
tanggungjawab   selaras   dengan    apa
yang dihasratkan oleh Kebawah Duli Yang Maha Mulia Paduka Seri Baginda Sultan dan Yang Di-Pertuan 
Negara Brunei Darussalam.

Kaola ingin memberi sedikit saranan dan pandangan dalam beberapa aspek yang telah dibahaskan 
bersama-sama semasa permesyuaratan kali kedua belas ini:-

1. Destinasi Pelancongan. Banyak pemikiran, cadangan dan saranan yang telah dibangkitkan itu 
haruslah ditunduki dan dihalusi sedalam- dalamnya bagi menunjukkan ketulusan Permesyuaratan Majlis 
Mesyuarat Negara ini. Misalannya  isu mengembangmajukan destinasi pelancongan di negara ini.

Di Daerah Belait terdapat banyak lokasi yang berbentuk semula jadi yang menarik jika diterokai 
sepenuhnya selain lokasi yang sedia ada. Jika kita dapat usahakan secara Public Private Partnership 
(PPP) dengan nilai tambah yang bersesuaian, tidak mustahil ia boleh menarik minat para  pelancong 
dalam dan luar negeri untuk berkunjung ke Negara Brunei Darussalam yang tercinta ini dan ini akan 
dapat menyumbang pertumbuhan ekonomi negara;

2. Generasi Berwawasan. Generasi hari ini sangat bertuah kerana prasarana pendidikan dan lain-lain 
telah dapat disediakan oleh pihak kerajaan dengan secukupnya. Jika dibandingkan dengan generasi- 
sebelumnya.     Generasi     hari   ini




hendaklah mempunyai iltizam yang tinggi dan jangan mudah rapuh atau cair dalam mengawal diri 
daripada arus perkembangan globalisasi masa kini. Negara memerlukan generasi yang berwawasan, 
dinamik dan berdaya saing.

Harus lebih berusaha gigih dan komited dalam merealisasikan Wawasan Brunei 2035. Adakah kita 
berpuas hati terhadap prasarana yang kita sediakan untuk belia kita mengharungi cabaran-cabaran 
masa kini dan masa akan datang jika sebelum menyediakan platform yang kondusif dengan memberi 
peluang yang bersesuaian untuk mereka berkembang lengkapi mereka dengan ilmu duniawi dan ukhrawi 
diiringi dengan mentorship yang membina	dan	bantulah perkembangan mereka sehingga Berjaya;

3. Dasar kerajaan yang pro bisnes.  Kaola mengalu-alukan dasar kerajaan yang pro-bisnes. Mindset 
kakitangan perkhidmatan awam dalam melayani pelanggan haruslah juga berubah. Iklim bisnes di negara 
kita tidaklah seperti era sebelum tahun 1994. Bisnes ketika ini boleh dijalankan secara online ia 
mudah dan sesuai dengan inspirasi muda kita. Rancangan dengan Ease of Doing Business kita dengan 
tunjuk ajar yang membina, bantuan kewangan yang berpatutan perlu dihulurkan jika diperlukan.
Bagi memudahkan peniaga muda berkembang kursus-kursus yang relevan harus diteruskan dari  semasa 
ke semasa bagi melengkapkan belia kita untuk menjadikan usahawan yang berjaya. Kita harus mulakan 
dari sekarang  jika ingin melihat belia Negara  Brunei Darussalam  cemerlang kerana kejayaan itu 
bukan boleh dicapai dalam sehari dua Rome is not built in one day kalau tidak berkecailah harapan 
negara untuk melihat belia kita menerajui bangsanya menuju ke Wawasan Brunei 2035;

4. Pemedulian terhadap permasalahan rakyat. Alhamdulillah kerajaan masih mampu memenduli komitmen 
sosialnya dalam membantu dan menghulur bantuan kepada orang yang kurang berkemampuan walaupun 
menghadapi kegawatan ekonomi namun pihak kerajaan khususnya Jabatan Pembangunan Masyarakat, Majlis 
Ugama Islam Brunei dan Yayasan Sultan Haji Hassanal Bolkiah terus memberikan pertimbangan kepada 
pemohon- pemohon yang benar-benar susah dan memerlukan bantuan.

Apa yang kita harapkan ialah proses bagi mendapatkan bantuan tersebut hendaklah diharmonisasikan 
dan dipercepatkan kerana keperluan hidup seseorang insan yang susah itu sangat memerlukan bantuan 
segera. Ini adalah pengalaman seorang pemimpin akar umbi melayan  nasib  anak  bangsa   yang




berpendapatan rendah dalam hati kecil berkata â€˜apa halnya kalau kita in their shoesâ€™. Adakah kita 
biarkan keadaan sedemikian ini berterusan?. Kita harus mencari penyelesaian dalam jangka panjang 
bagi mengurangkan kadar kemiskinan di Negara Brunei Darussalam. Memberi peluang pekerjaan dan 
bisnes kecil- kecilan melalui term contract yang bersesuaian dengan tidak mengenakan syarat-syarat 
yang memberatkan atau membebankan harus dipertimbangkan. Secara tidak langsung ianya dapat 
mengurangkan kemiskinan di negara ini.

Dalam masa yang sama, kita berharap agar mindset insan yang memerlukan bantuan itu pun juga harus 
cuba berdikari dengan berusaha kecil-kecilan untuk generate income dan janganlah bergantung sangat 
pada bantuan orang lain; dan

5. Keselamatan negara dengan semboyan yang sering didengar bahawa keselamatan negara adalah 
tanggungjawab semua. Pihak Pasukan Polis Diraja Brunei telah mengaktifkan semula pengawasan 
kejiranan yang melibatkan Majlis Perundingan Mukim dan  Kampung di seluruh negara. Alhamdulillah 
setakat ini respons sungguh menggalakkan.

Kita menyokong cadangan pihak Pasukan   Polis    Diraja    Brunei untuk mempertimbangkan keahlian 
pengawasan      kejiranan      dengan
melibatkan juga stakeholders yang berkepentingan di kawasan masing- masing dalam sama-sama menjaga 
keselamatan negara.  Diharapkan  juga pihak-pihak yang berkenaan akan dapat membuat pemantauan 
perkembangannya di samping memohon akan dapat juga menilai kepentingan dan kesejahteraan para 
pengawas itu sendiri supaya ia akan bertahan dengan lama dan jangan sampai ia  terhenti  atau  
terbantut  di tengah jalan.

Akhirnya kaola Yang Berhormat Yang Di-Pertua mengambil kesempatan ingin mengucapkan setinggi 
penghargaan dan tahniah dan terima kasih kepada Yang Berhormat Yang Di-Pertua, Yang Dimuliakan 
Jurutulis, Timbalan Jurutulis  serta  pegawai  dan kakitangan Jabatan Majlis-Majlis Mesyuarat 
kerana telah berjaya melicinkan perjalanan Majlis Mesyuarat Negara Kali Kedua Belas tahun ini. 
Ahli-ahli Yang Berhomat kaola mohon maaf sekiranya terdapat sebarang tutur kata dan tingkah laku 
yang kurang manis dan yang tidak disenangi tanpa kaola sedari sepanjang sesi perbahasan di Dewan 
yang  mulia ini.

Sekian sahaja Ucapan Penangguhan kaola Yang Berhormat Yang Di-Pertua. Wabillahi Taufik Walhidayah, 
Wassalamualaikum Warahmatullahi Wabarakatuh. Tidak ada pantun Yang Berhormat yang  Di-Pertua.  
Terima kasih.




Yang Dimuliakan Jurutulis: Ucapan Penangguhan seterusnya akan disampaikan oleh Yang Berhormat Awang 
Haji Mohd. Yusof bin Haji Dulamin.

Yang Berhormat Awang Haji Mohd. Yusof bin Haji Dulamin: Terima kasih Yang Berhormat Yang Di-Pertua. 
Assalamualaikum	Warahmatullahi Wabarakatuh. Yang Berhormat Yang Di-Pertua. Ahli-hli Yang Berhormat. 
Alhamdulillah akhir kalam Mesyuarat Pertama dari Musim Permesyuaratan Kedua Belas Majlis Mesyuarat 
Negara 2016  yang  telah  bersidang  mula pada
5 Mac 2016 yang didahului dengan Istiadat Pembukaan Rasmi Mesyuarat Pertama Dari Musim 
Permesyuaratan Kedua Belas oleh Kebawah Duli Yang Maha Mulia Paduka Seri Baginda Sultan dan Yang 
Di-Pertuan Negara Brunei Darussalam dengan pengurniaan titah antara lain berbunyi â€œJanganlah semua 
isu hanya dibincangkan dan dibahaskan tanpa adanya susulan pelaksanaan. Kita juga perlu melihat apa 
yang sudah dicapai jika belum bermakna kita masih memerlukan tindakan dan pembaikanâ€.

Titah tersebut telah pun dibincangkan dengan panjang lebar dan penuh teliti serta berhati-hati oleh 
kita semua untuk diterjemahkan d idalam satu kesimpulan yang amat berharga dan direalisasikan di 
dalam satu kesimpulan yang amat berharga.

Oleh itu, kita selaku ahli pemikir bagi rakyat dan penduduk di Negara Brunei Darussalam khasnya, 
seperti mana petikan  titah  tersebut  di  atas    dalam
memikirkan keperluan negara  dan rakyat kita telah banyak mengemukakan cadangan dan pandangan yang 
perlu dipertimbangkan, ditangani dan dilihat keperluannya demi kemakmuran rakyat dan negara dalam 
berbagai-bagai  bentuk sama ada sikala besar, mega atau sekecil manapun ia dilihat, semua itu sama 
dan merupakan satu keperluan untuk rakyat dan negara juga.

Buat akhirnya kaola wakil dari Daerah Belait Kawasan Zon 2 mengambil kesempatan menyusun jari 
sepuluh memohon ampun dan maaf sekiranya terdapat terkasar bahasa dan terlanjur bahasa sepanjang 
perkhidmatan saya selama 5 tahun yang akan berlalu yang tidak tersengaja dengan diiringi:-

Kalau ada jarum yang patah, Jangan disimpan di atas peti, Kalau ada silap dan salah, Jangan 
disimpan di dalam hati.

Kalau ada sumur di ladang, Terasa dingin ketika mandi,
Kalau kita sihat dan umur panjang, Jika diizinkan lain kali berjumpa lagi.

Tuan bilal pergi ke pekan sambil tersenyum,
Hajah Maimun berjalan bertongkat, Meminta halalkan yang termakan dan terminum
Dipohonkan doa mendapat berkat.

Sekian, Wabillahi Taufik Walhidayah, Wassalamuâ€™alaikum Warahmatullahi Wabarakatuh.




Yang Dimuliakan Jurutulis: Ucapan Penangguhan seterusnya yang akan disampaikan oleh Yang  Berhormat 
Orang Kaya Jaya Putera Dato Paduka Awang Haji Muhammad Taha bin Abd. Rauf.

Yang Berhormat Orang Kaya Jaya Putera Dato Paduka Awang Haji Muhammad Taha bin Abd. Rauf: Terima 
Kasih, Yang Berhormat  Pengerusi dan Ahli-ahli Yang Berhormat.
Assalamualaikum Warahmatullahi Wabarakatuh dan salam sejahtera. Alhamdulillah kita sama-sama 
besyukur	kehadrat		Allah		Subhanahu Wataâ€™ala,		kerana		kita	dapat		hadir di	Mesyuarat	Pertama	Dari	
Musim Pemesyuaratan Kedua Belas hari ini, membincangkan		Perbekalan	Tahun 2016/2017. Semua Ahli 
Yang Berhormat telah	mengambil				bahagian		pada membahaskan Peruntukan tersebut.

Yang Berhormat Yang Di-Pertua. Kaola sukacita menarik perhatian Ahli-ahli  Yang Berhormat di Dewan 
yang mulia ini, bahawa semua peruntukan yang sudah diluluskan akan dapat digunakan sepenuhnya pada 
sesuatu projek yang telah dirancang dan akan dapat disiapkan pada masa yang tertentu.

Sebelum kaola meneruskan Ucapan Penangguhan ini, kaola selitkan dengan serangkap pantun:-

Pak Selamat membeli wajit,
Wajit dibeli di kedai Pak Mat Dasing, Bulan Mac meluluskan bajet,
Bajet untuk kementerian masing- masing.
Pantun ini ada kaitannya dengan nasihat Yang Berhormat Yang Di-Pertua supaya difokuskan Tajuk 
peruntukan berkenaan maka dengan sebab itu  kaola cadangkan bahawa supaya direviu peruntukan yang 
telah diluluskan  kepada kementerian-kementerian yang berkenaan. Sejauh  mana  peruntukan  ini 
sudah dibelanjakan pada projek- projek yang dirancang dan  supaya dapat diadakan satu perjumpaan 
bersama Yang Berhormat Menteri- Menteri Kabinet sama ada bulan September atau Oktober 2016 
bertempat di Dewan yang Mulia ini. Tujuan perjumpaan ini ialah untuk mengenal pasti bahawa 
perbelanjaan tersebut diurus dengan sebaik-baiknya.

Baru-baru ini mengikut media cetak  yang dikeluarkan melalui Jabatan Perancangan Kemajuan Ekonomi 
(JPKE) bahawa seramai 10,640 orang yang berumur 18 hingga 59 tahun rakyat Brunei dan Penduduk Tetap 
mengenai mencari kerja. Tidaklah dinafikan bahawa usaha pihak Kerajaan Kebawah Duli Yang Maha Mulia 
Paduka Seri Baginda Sultan Haji Hassanal Bolkiah Muâ€™izzaddin Waddaulah ibni Al-Marhum Sultan Haji 
Omar â€˜Ali Saifuddien Saâ€™adul Khairi Waddien Sultan dan Yang Di-Pertuan Negara Brunei Darussalam 
telah melaksanakan beberapa inisiatif bagi meningkatkan penyertaan anak- anak tempatan  dalam  
pasaran  kerja  di negara ini khususnya di sektor swasta iaitu seperti Skim Meningkatkan Tahap 
Pengetahuan dan Kemahiran dengan Latihan Skim Mahasiswa-Mahasiswa Khas antara Skim Biasiswa 
Pendidikan, Teknikal   dan   Vokasional   di  Institusi




Pengajian Swasta  di  dalam  negeri  dan Skim Latihan Pekerjaan.

Walau bagaimanapun bahawa pengambilan anak-anak tempatan agak terhad kerana mereka ini tidak 
mempunyai kemahiran seperti mana yang dikehendaki oleh sektor swasta berkenaan.

Selain dinyatakan di atas, apalah jua kiranya diwujudkan Pusat Latihan Kemahiran untuk latihan 
perladangan, ternakan dan nelayan. Ini adalah persediaan bagi mereka yang masih mencari kerja. 
Dengan adanya pusat sedemikian bahawa ada peluang pencari kerja yang berminat untuk ikut serta 
dalam bidang masing-masing.

Yang Berhormat Yang Di Pertua. Ini masalah perikanan. Tidaklah dinafikan bahawa Jabatan Perikanan 
di bawah Kementerian Sumber-Sumber Utama dan Pelancongan telah berusaha membantu	
pengusaha-pengusaha tempatan untuk memenuhi keperluan sendiri seperti projek memelihara ikan dalam 
sangkar, udang dalam kolam dan sebagainya.

Pada masa ini kita masih mengimport ikan dari luar negeri sama ada basah mahupun beku. Dalam 
hubungan ini, kaola sarankan kementerian berkenaan membuka Pusat Latihan Perikanan dan Laut Dalam 
serta Skim Bantuan kepada belia yang berminat sebagai nelayan. Dengan adanya pusat sedemikian akan 
melahirkan nelayan yang berkemahiran bukan sahaja nelayan pantai tetapi juga sebagai pengusaha laut 
dalam.
Di samping itu peluang pekerjaan dan pengusaha anak tempatan bukan sahaja mengunakan bot kecil 
tetapi kapal khas menangkap ikan seperti mana di negara yang maju dalam bidang ini dan mengurangkan 
pengimportan ikan dari luar negeri.

Sebelum kaola mengakhiri Ucapan Penangguhan ini. Kaola sesungguhnya mengucapkan setinggi-tinggi 
terima kasih atas kepimpinan Yang Berhormat Yang Di-Pertua dengan kerjasama semua pihak. Apa jua 
dibahaskan dalam sesuatu Tajuk Peruntukan Kementerian dan jabatan-jabatan di bawahnya dapat 
diselesaikan kerana Yang Berhormat Yang Di Pertua sendiri memberi peluang yang seluas-luasnya 
kepada rakan sejawatan di sebelah sini. Begitu juga jawapan-jawapan Yang Berhormat Ahli-ahli Rasmi 
Kerana Jawatan  sekiranya belum dapat dijawab pada masa ini, Yang Berhormat berkenaan meminta 
tangguh dan akan dijawab esok ataupun sebaliknya. Ini satu peningkatan dan memberi peluang kepada 
Yang Berhormat Menteri berkenaan. Abis kaola sebelah sini mengucapkan setinggi-tinggi terima kasih. 
Di samping itu kaola tidak lupa mengucapkan terima kasih kepada Yang Dimuliakan Jurutulis dan 
Timbalan Jurutulis kerana berganding bahu pada menjalankan tugas masing-masing, lebih-lebih lagi 
dengan bantuan mereka yang mengenal pasti Yang Berhormat selain sebelah sini untuk becakap lagi, 
kaola mengucapkan terima kasih.

Sebelum mengakhiri, ini bukan berpantun. Baru-baru ini, Negara Brunei




Darussalam ikut serta memadam lampu selama 1 jam (dari pukul 8.30 malam hingga 9.30 malam). Apalah 
jua kiranya pada masa akan datang membaca doa selamat dan kesyukuran sesuai dengan falsafah negara 
kita Melayu Islam Beraja dan sebagai sebuah Negara Zikir.  Sekian, Wabillahi Taufik Walhidayah, 
Wassalamuâ€™alaikum Warahmatullahi Wabarakatuh.

Yang Dimuliakan Jurutulis: Ucapan Penangguhan seterusnya yang akan dibawakan oleh Yang Berhormat 
Awang Haji Ramli bin Haji Lahit.

Yang Berhormat Yang Berhormat Awang Haji Ramli bin Haji Lahit: Terima    Kasih    Yang    Berhormat 
Yang Di-Pertua,   Alhamdulillahi		Rabbilâ€™alameen Wassalaatu Wassalaamu Alaa Asyrafil Mursalien, 
Sayidina Muhammadin, Waalaa Aalihie Wasahbihie Ajmaâ€™ien. Amma Baâ€™du. Yang Berhormat Yang Di-Pertua, 
Yang Berhormat Ahli-ahli Rasmi kerana Jawatan dan Yang Berhormat Ahli-ahli Yang Dilantik. 
Assalamualaikum	Warahmatullahi Wabarakatuh. Alhamdulillah Peruntukan Belanjawan 2016/2017 telah pun 
diluluskan dalam Mesyuarat Pertama Dari Musim Permesyuaratan Kedua Belas Majlis Mesyuarat Negara.

Dengan kebijaksanaan dan berkat kepimpinan Kebawah Duli Yang Maha Mulia  Paduka  Seri  Baginda  
Sultan  Haji Hassanal Bolkiah Muâ€™izzaddin Waddaulah  ibni  Al-Marhum   Sultan Haji Omar  â€˜Ali  
Saifuddien  Saâ€™adul  Khairi    Waddien,    Sultan    dan   Yang
Di-Pertuan Negara Brunei Darussalam masih dapat juga penduduk dan rakyat di negara ini menikmati 
kemakmuran dan kesejahteraan dari Peruntukan Tahun Kewangan 2016/2017 Walaupun dalam keadaan 
kegawatan ekonomi kesan turunnya harga minyak dunia.

Oleh itu mewakili penduduk dan rakyat Daerah Tutong kaola menyembahkan ucapan setinggi-tinggi 
penghargaan menjunjung kasih Kehadapan Majlis Kebawah Duli Yang Maha Mulia Paduka Seri Baginda 
Sultan Haji Hassanal Bolkiah Muâ€™izzaddin Waddaulah ibni Al- Marhum Sultan Haji Omar â€˜Ali Saifuddien 
Saâ€™adul Khairi Waddien, Sultan dan Yang Di-Pertuan Negara Brunei Darussalam.

Kaola berharap semoga peruntukan  yang telah diluluskan ini dapat digunakan dengan sepenuhnya untuk 
projek yang telah dirancang dengan  teliti dan berjimat cermat.

Dalam kesempatan ini kaola merakamkan ucapan setinggi-tinggi penghargaan  dan  tahniah  kepada  
Yang Berhormat Yang Di-Pertua atas kebijaksanaan     dan     keupayaan  Yang Berhormat Yang 
Di-Pertua mengendalikan Majlis Mesyuarat Negara ini, maka majlis berjalan dengan lancar dalam 
suasana yang penuh mesra dan harmoni dan kadangkala menghiburkan.

Kaola tidak lupa juga mengucapkan terima kasih kepada Yang Berhormat Ahli-ahli Rasmi kerana Jawatan 
kerana sedaya upaya dapat memberikan jawapan dan penjelasan  terhadap soalan dan cadangan kaola. 
Begitu  juga




ucapan terima kasih kepada Yang Dimuliakan Jurutulis dan Yang Mulia Timbalan Jurutulis serta 
pegawai- pegawai dan kakitangan Jabatan Majlis- Majlis Mesyuarat atas sokongan dan kerjasama yang 
diberikan kepada abiskaola sepanjang permesyuaratan ini.

Yang Berhormat Yang Di-Pertua dan Ahli-ahli Yang Berhormat. Kaola sebagai Ahli Yang Berhormat yang 
Dilantik dari Daerah Tutong khususnya Zon 2 dan selaku pemimpin akar umbi yang  banyak memeduli hal 
kesejahteraan anak buah setentunya dalam mesyuarat ini membawa juga sedikit isu yang dianggap tidak 
bersesuaian di dalam Dewan yang mulia ini tapi oleh sebab kesejahteraan anak buah yang belum 
terlaksana maka isu-isu yang dianggap kecil ini terpaksa juga dibawa dalam mesyuarat ini, kaola 
bersandar dan menyahut kepada titah Kebawah Duli Yang Maha Mulia Paduka Seri Baginda Sultan Haji 
Hassanal Bolkiah Muâ€™izzaddin Waddaulah ibni Al-Marhum Sultan Haji Omar â€˜Ali Saifuddien Saâ€™adul 
Khairi Waddien, Sultan dan Yang Di-Pertuan Negara Brunei Darussalam sempena Istiadat Pembukaan 
Rasmi Mesyuarat Pertama Dari Musim Permesyuaratan Kedua Belas Majlis Mesyuarat Negara yang 
menekankan.

Janganlah sahaja semua isu dibincangkan dan dibahas tanpa adanya susulan pelaksanaan ia perlu juga 
dilihat apa yang sudah dicapai jika belum tentunya masih ada pembaikan.

Berhubung dengan perkara susulan pelaksanaan  dan  pencapaian  ini, kaola
lebih dahulu merakamkan setinggi-tinggi penghargaan dan terima kasih kepada pihak berkenaan atas 
pembinaan kolam tadahan pencegahan banjir di Daerah Tutong sekurang-kurangnya telah mengurangkan 
banjir. Walau bagaimanapun ada antara kolam tadahan ini tidak dapat menampung limpahan air malah 
banjir berlaku  apabila hujan lebat hanya dalam masa   2 ke 3 jam sahaja.

Di kawasan yang tidak pernah berlaku banjir       sebelumnya.       Misalannya di kawasan Jalan 
Ikas Bandung Kampung Kupang. Walaupun Kampung Kupang bukan dalam Zon yang kaola wakili tetapi kami 
Yang Berhormat Daerah Tutong tetap bersatu dan bekerjasama dalam memedulikan persoalan rakyat dan 
penduduk Daerah Tutong.

Harapan penduduk kawasan tersebut supaya ada susulan penyelidikan dan pantauan tentang kolam 
tadahan ini agar masalah yang dihadapi penduduk ini dapat diselesaikan. Begitu juga diharapkan ada 
pemantauan dan penyelidikan oleh pegawai luar yang berkenaan terhadap projek kerajaan di negara ini 
untuk memastikan projek ini terlaksana dengan sempurna dan berbaloi dengan perbelanjaan yang 
diperuntukan oleh kerajaan.

Yang Berhormat Yang Di-Pertua dan Ahli-ahli Yang Berhormat Kaola berjanji akan cuba bekerjasama 
dengan keupayaan yang ada pada kaola kepada pihak yang berkenaan dalam menghidangkan   saranan   
atau    buah




fikiran mengenai cara mengurangkan kebergantungan pada sumber minyak dan gas. Iaitu bagaimana 
negara dapat menjana pendapatan dalam meningkatkan pertumbuhan ekonomi negara dan rakyat. Antaranya 
ialah memfokuskan ke arah memperkukuhkan asas sektor pertanian dan agrimakanan serta   industri   
pelancongan    adalah di antara yang mesti diangkat menjadi sebahagian penyumbang utama.

Daerah Tutong mempunyai berbagai- bagai perusahaan yang telah dilaksanakan seperti ternakan udang, 
ternakan ikan dalam kolam, ternakan ayam, malah mempunyai kilang memproses makanan dan minuman, 
kilang memproses ikan dan udang, perusahaan kebun buah-buahan, padi dan sayur-sayuran.

Oleh itu, jika sumber asas yang disebutkan   tadi   dipertingkatkan  secara terancang dan 
sistematik maka Daerah Tutong mampu menjadi pusat permakanan halal atau halal dan berpeluang 
menambah  lagi  produk yang boleh dieksport.

Tambahan pula sektor pertanian dimajukan di sepanjang jalan yang baharu dibuka iaitu di sepanjang 
Jalan Empangan Nyamuk di hulu Tutong dengan diberi peluang kepada  penduduk tempatan 
mengusahakannya kerana dengan adanya perusahaan ini secara tidak langsung akan bertambahnya 
penduduk yang boleh mencegah daripada kemasukan pendatang haram dan penyeludupan menerusi jalan 
tikus di kawasan ini.
Yang Berhormat Yang Di-Pertua. Ahli-ahli Yang Berhormat. Sektor pelancongan boleh membantu 
mempelbagaikan ekonomi  negara kerana ia boleh berperanan sebagai pemasaran meningkatkan sumber 
hasil pertukaran asing dan mempromosi produk di negara ini keluar negara dan berupaya  untuk  
menjadikan  negara  ini sebagai destinasi percutian yang boleh menjana peluang pekerjaan. Oleh itu, 
beberapa sumber asli atau produk yang sudah ada penting diketengahkan dan dimajukan serta 
diperbisaikan (dielokkan) untuk destinasi pelancongan dalam dan luar negara. Agar dapat memberikan 
hasil  yang  lumayan kepada negara ini.

Misalannya penambahbaikan unsur tradisional seperti kesenian dan kebudayaan dan pemakanan 
tradisional dalam perkampungan budaya etnik Daerah Tutong dan juga mengangkat dan membina unsur 
warisan seperti muzium dan galeri Daerah Tutong dan menambah artifak-artifak antarabangsa, 
memperkenalkan sejarah atau legenda setempat, mengadakan kalendar tahunan untuk melawat Brunei 
dengan mempromosi hari perayaan, sukan negara, mengadakan pertandingan antarabangsa dan mempromosi 
tempat menarik dan lain-lain.

Yang Berhormat Yang Di-Pertua. Dan Ahli-ahli Yang Berhormat, selain itu, keperluan juga untuk 
mendatangkan tenaga pakar ke Perlembagaan Industri iaitu sebagai usaha lanjutan untuk mengisi 
keperluan negara menjelang Wawasan  Brunei  2035.   Agensi-agensi




kerajaan telah dipertanggungjawab membangunkan sumber  tenaga manusia dengan memperlengkapkan 
berbagai-bagai kemahiran kepada anak- anak tempatan. Maka ke arah ini pelbagai skim patut 
disediakan bagi mempertingkatkan dan memperbaiki taraf akademik dan kemahiran dalam bidang 
masing-masing.

Sehubungan dengan itu, dicadangkan supaya suatu hari nanti Pusat Pembangunan Kemahiran berkaitan 
dengan industri dibangunkan di Daerah Tutong. Pusat ini nanti berfungsi meningkatkan kemahiran 
pelajar  tentang industri berkenaan untuk mewujudkan perubahan tatacara kerja yang lebih efesien 
bagi menyediakan pekerja mahir, separuh mahir dan pekerjaan anak tempatan. Terutama untuk   mengisi 
  peluang   pekerjaan  3D yang masih dimonopoli oleh pekerja asing.

Pada tahun 50-an tidak ada sekolah kemahiran tetapi bapa dan nenek kita yang bekerja membina jalan, 
yang mencangkul longkang, yang membina bangunan, bekerja balak dan melakukan berbagai-bagai kerja 
3D. Apa lagi zaman sekarang sudah ada kursus dan bengkel kemahiran sudah tentunya boleh melakukan 
pekerjaan berkenaan. Kita tidak mahu dengan pengambilan  pekerja asing menjejaskan peluang  anak 
tempatan untuk berkerja atau pemberhentian pekerjaan anak tempatan.

Dalam hal ini, pemberhentian pekerjaan anak tempatan oleh sebahagian syarikat
sudah setentunya menambahkan pengangguran dan gejala meminta bantuan tidak akan berhenti. Gejala 
meminta-minta bantuan ini memang sebagai pengalaman biasa bagi abis kaola sebagai pemimpin akar 
umbi, sebagai saluran dan juga tempat meminta-minta. Sudah tentunya pihak berkenaan ada garis 
panduan meneliti dan membuat penyiasatan dari pekerja bawahan yang lebih mengetahui akan persoalan 
rakan sejawatan mereka dan bukannya penyiasatan sebelah pihak sahaja.

Akhirnya kaola memohon berbanyak- banyak ampun dan maaf kepada Yang Berhormat Yang Di-Pertua, Yang 
Berhormat Ahli-ahli Rasmi Kerana Jawatan, Yang Berhormat  Ahli-ahli  Yang Dilantik, Yang Dimuliakan 
 Jurutulis, Yang Mulia Timbalan Jurutulis Majlis Mesyuarat Negara dan pegawai- pegawai serta 
kakitangan andainya terdapat kesilapan dan kecacatan kaola sepanjang permesyuaratan.

Diharap apa jua yang menyinggung perasaan hendaknya jangan di simpan  di dalam hati dan 
sama-samalah kita berdoa semoga apa jua hasil dari permesyuaratan ini akan mendapat keberkatan dan 
rahmat daripada Allah Subhanahu Wataâ€™ala jua. Sebagai penutup kaola persembahkan pantun berkait:-

Pantai indah barat tenggara, Pasukan Telus mudik terlena, Selesai sudah Mesyuarat Negara, 
Peruntukan lulus projek dibina.




Pasukan Telus mudik terlena, Mudah terkena tangan tersela, Peruntukan lulus projek dibina, Sudah 
sempurna jangan tercela.

Mudah terkena tangan tersela, Juara benua saingan lencana, Sudah sempurna jangan tercela, Pelihara 
semua dengan sempurna.

Juara benua saingan lencana, Jarum percuma sungai dipinta, Pelihara semua dengan sempurna, Harum 
nama Brunei tercinta.

Sekian Wabillahi Taufik Walhidayah, Wassalamualaikum Warahmatullahi Wabarakatuh.

Yang Dimuliakan Jurutulis: Ucapan Penangguhan yang terakhir daripada Ahli-ahli Yang Berhormat Yang 
Dilantik akan disampaikan oleh Yang Berhormat Awang Haji Sulaiman bin Haji Ahad.

Yang Berhormat Awang Haji Sulaiman bin Haji Ahad:  Terima kasih Yang Berhormat Yang Di-Pertua. 
Assalamualaikum	Warahmatullahi Wabarakatuh dan salam sejahtera. Alhamdulillahi Rabbilâ€™alamin 
Wassalaatu Wassalaamu â€˜Alaa Asyrafil Anbiya Walmursalin Sayyidina Muhammaddin Waâ€™ala Alihi 
Wasahbihi Ajmain.

Yang Berhormat Yang Di-Pertua, Yang Berhormat Ahli-ahli Rasmi Yang Dilantik Kerana Jawatan dan Yang 
Berhormat Ahli-ahli Majlis Mesyuarat Negara. Kaola dengan hati yang tulus ikhlas menyokong ucapan 
setinggi-tinggi penghargaan  dan  tahniah  yang   telah
disampaikan oleh Yang Berhormat Pehin Orang Kaya Seri Kerna (Dr.) Awang Haji Abu Bakar bin Haji 
Apong, Menteri Hal Ehwal Dalam Negeri atas kebijaksanaan dan kesempurnaan Yang Berhormat Yang 
Di-Pertua memimpin sepanjang Persidangan Majlis Mesyuarat Pertama Dari Musim Permesyuaratan Kedua 
Belas Majlis Mesyuarat Negara di Dewan yang mulia lagi indah ini.

Alhamdulillah, Mesyuarat Pertama Dari Musim Permesyuaratan Kedua Belas telah pun sampai ke 
penghujungannya. Di Dewan yang mulia lagi indah ini, marilah kita sama-sama  mensyukuri atas limpah 
rahmat dan nikmat rezeki Allah Subhanahu Wataâ€™ala  kepada rakyat dan negara dan dengan berkat 
daulat kepimpinan Kebawah Duli Yang Maha Mulia Paduka Seri Baginda Sultan Haji Hassanal Bolkiah 
Muâ€™izzaddin Waddaulah ibni Al-Marhum Sultan Haji Omar â€˜Ali Saifuddien Saâ€™adul Khairi Waddien, 
Sultan dan Yang Di-Pertuan Negara Brunei Darussalam negara kita sentiasa aman damai dan makmur.

Yang Berhormat Yang Di-Pertua dan Ahli-ahli Yang Berhormat sungguhpun kita semua menyedari bahawa 
pada hakikatnya kemampuan kewangan negara dalam keadaan terhad  iaitu kesan terjejasnya pendapatan 
negara ekoran kejatuhan harga minyak ketika ini. Namun kerajaan di bawah kempimpinan bijaksana 
Kebawah Duli Yang Maha Mulia Paduka Seri Baginda Sultan dan Yang Di-Pertuan Negara Brunei 
Darussalam raja yang berdaulat dan kita kasihi masih saja mampu untuk menyediakan sejumlah 
peruntukan yang




besar untuk Tahun Kewangan 2016/2017.

Ini membuktikan komitmen penuh kerajaan baginda untuk memastikan kelancaran pembangunan negara 
dalam pelbagai bidang dan yang lebih utama lagi menyediakan berbagai-bagai bentuk kemudahan demi 
kesejahteraan rakyat negara ini. Segenap lapisan rakyat negara ini seharusnya prihatin dengan 
situasi semasa ekonomi negara dan memahami keadaan yang sebenarnya dan dalam masa yang sama terus 
menyokong dan mendukung apa usaha berterusan kerajaan untuk memastikan keselesaan, keamanan dan 
keharmonian dalam masyarakat serta keperluan dan kepentingan rakyat sentiasa terpelihara.

Di samping itu semua pihak sewajarnya memainkan peranan masing-masing untuk membantu agensi-agensi 
yang berkenaan untuk mempelbagaikan sumber ekonomi negara.

Yang Berhormat Yang Di-Pertua dan Ahli-ahli Yang Berhormat. Seterusnya kaola bagi mewakili segenap 
lapisan rakyat dan penduduk Daerah Temburong menyambut baik apa jua perancangan yang akan disusun 
atur oleh semua kementerian yang akan dilaksanakan pada masa hadapan termasuklah juga projek-projek 
yang sedia ada yang sedang giat dan rancak dilaksanakan.

Namun demikian harapan  dan ekspektasi orang ramai  ialah  untuk ingin melihat dan menikmati hasil 
perlaksanaan   projek   berkenaan.  Apa
yang kita sama-sama harapkan ialah semua perancangan dan projek yang dilaksanakan akan berjalan 
mengikut jadual dan dapat disiapkan tepat pada masa yang ditetapkan.

Dalam usaha pihak kerajaan untuk meningkatkan lagi keberkesanan pendidikan sekolah-sekolah di 
negara ini merupakan saluran utama dalam usaha memberikan ilmu pengetahuan dan pendidikan yang 
sempurna kepada rakyat. Khususnya generasi muda yang bakal mencorakkan masa depan negara. 
Berbagai-bagai usaha pihak kerajaan melalui Kementerian Pendidikan telah dan sedang dilaksanakan ke 
arah ini. Pada pengamatan kaola sudah setentunya tempat belajar dan pengajar yang cukup sempurna, 
selesa dan kondusif amatlah diperlukan.

Kaola percaya pihak yang berkenaan mempunyai strategi dan perancangan dalam perkara yang 
dimaksudkan. Kita semua menyedari bahawa persekitaran pembelajaran yang selesa dapat membantu 
keberkesanan proses pengajaran dan pembelajaran. Dengan yang demikian pelajar kita akan dapat 
mengikuti pembelajaran dengan lebih baik dan tekun belajar untuk menjadi lebih berpendidikan, 
matang dan mempunyai daya tahan, seiring dengan hasrat dan harapan kerajaan untuk memastikan 
Wawasan Brunei 2035, tercapai dengan jayanya.

Yang   Berhormat   Yang    Di-Pertua dan  Ahli-ahli  Yang  Berhormat.  Kaola di   Dewan   yang   
mulia    ini,   sukacita    merakamkan   setinggi-tinggi




penghargaan dan terima kasih kaola kepada kerajaan melalui Kementerian Pendidikan. Perkara yang 
diambil berat oleh pihak kementerian menjanjikan untuk membangun secepat yang mungkin Sekolah 
Menengah Sultan Hassan yang ditempatkan di bangunan sementara dan portable cabin, iaitu membina 
bangunan kekal bagi Sekolah Menengah Sultan Hassan,  Bangar, dalam masa yang terdekat ini.

Yang Berhormat Yang Di-Pertua dan Ahli-ahli Yang Berhormat. Bagi mengakhiri ucapan kaola di  Dewan 
Majlis yang indah ini, sekali lagi bagi mewakili rakyat dan penduduk Daerah Temburong, kaola 
menyembahkan setinggi-tinggi menjunjung kasih Kehadapan Majlis Kebawah Duli Yang Maha Mulia Paduka 
Seri Baginda Sultan Haji Hassanal Bolkiah Muâ€™izzaddin Waddaulah ibni	Al-Marhum Sultan Haji Omar 
â€˜Ali Saifuddien Saâ€™adul Khairi Waddien Sultan dan Yang Di-Pertuan Negara Brunei Darussalam, atas 
keprihatinan baginda yang mendalam kepada rakyat baginda.

Abis kaola berdoa Ke hadrat Allah Subhanahu Wataâ€™ala semoga Kebawah Duli Yang Maha Mulia Paduka 
Seri Baginda Sultan Haji Hassanal Bolkiah Muâ€™izzaddin Waddaulah ibni Al-Marhum Sultan Haji Omar 
â€˜Ali Saifuddien Saâ€™adul Khairi Waddien Sultan dan Yang Di- Pertuan Negara Brunei Darussalam dan 
keluarga baginda akan sentiasa dalam peliharaan dan perlindungan Allah Subhanahu Wataâ€™ala dan kekal 
karar memerintah  Negara  Brunei Darussalam
yang sama-sama kita cintai ini. Amin Ya Rabbal Alamin.

Yang Berhormat Yang Di-Pertua dan Ahli-ahli Yang Berhormat, sebelum kaola mengundur  diri   kaola   
iringi   dengan 3 rangkap pantun.

Yang Berhormat Yang Di-Pertua yang bijaksana,
Mempengerusikan sidang cukup sempurna,
Soalan diterima adil dan saksama, Untuk kepentingan rakyat dan Negara.

Yang Berhormat Menteri yang kaola hormati,
Soalan dijawab penuh ikhlas dan bersungguh hati,
Terima kasih eloknya budi, Menjadi ingatan kekal abadi.

Naik junjung berhidang makan, Sudah penat mengetam padi, Salah dan silap mohon maafkan, Jangan 
disimpan di dalam hati.

Sekian Yang Berhormat Yang Di-Pertua. Wabillahi Taufik Walhidayah, Wassalamualaikum Warahmatullahi 
Wabarakatuh.

Yang Berhormat Yang Di-Pertua: Ahli-ahli   Yang    Berhormat.    Kita telah mendengar Ucapan-Ucapan 
Penangguhan daripada Yang Berhormat Ahli-Ahli Yang Dilantik yang mengandungi beberapa sasaran dan 
kenyataan dan nampaknya telah menjual beberapa  rangkap  pantun  oleh setiap Ahli Yang Berhormat.



Jadi, untuk membolehkan Yang Berhormat Ahli-ahli Rasmi kerana Jawatan untuk mengamat-amati 
pantun-pantun yang dijual tadi, maka saya kira  sangat  berpatutan  bagi  Majlis Mesyuarat ini kita 
tangguhkan sehingga esok hari dan kita akan bersidang semula insya-Allah pada hari Selasa, 13 
Jamadilakhir 1437 bersamaan
22 Mac 2016, pada pukul 10.00 pagi.

Sekian. Wabillahi Taufik Walhidayah Wassalamualaikum Warahmatullahi Wabarakatuh.

(Majlis Mesyuarat ditangguhkan)
